id,title,link,content,category
1,فلسطینی صدر کا ٹرمپ سے پہلا باضابطہ رابطہ، غزہ جنگ بندی پر ملکر کام کرنے کا عزم,https://urdu.dunyanews.tv/index.php/ur/World/849435,غزہ: (دنیا نیوز) فلسطینی صدر محمود عباس نے نومنتخب صدر ڈونلڈ ٹرمپ سے پہلا باضابطہ رابطہ کیا، ٹرمپ کو الیکشن میں کامیابی پر مبارکباد دی۔ دونوں رہنماؤں نے غزہ میں جنگ بندی کیلئے ملکر کام کرنے کے عزم کا اظہار کیا، محمودعباس نے کہا کہ امریکا کے ساتھ مل کر کام کر کیلئے تیار ہیں۔ امریکا کے نومنتخب صدر ڈونلڈ ٹرمپ نے کہا کہ خطے میں جنگ کے خاتمے کیلئے کام کروں گا۔,World
2,اسرائیل کی تباہ کن بمباری ، بیروت دھوئیں میں ڈوب گیا,https://urdu.dunyanews.tv/index.php/ur/World/849507,بیروت : (ویب ڈیسک ) اسرائیل اور حزب اللہ کے درمیان ایک ماہ سے زائد عرصے سے جاری تصادم کے دوران جنوبی لبنان میں بیروت کے جنوبی علاقے الضاحیہ پر رات کے وقت پرتشدد دھماکے ہوئے ہیں۔ عرب میڈیا کے مطابق نے آج کل شام نواحی علاقوں میں 14 سے زائد اسرائیلی فضائی حملے کیے گئے، حملوں میں لبنانی یونیورسٹی کے آس پاس کے علاقوں برج البراجنہ، حارہ حریک اور الحدث کو نشانہ بنایا گیا، حملوں کے بعد علاقےسیاہ دھوئیں میں ڈوب گئے۔ انہوں نے نشاندہی کی کہ دارالحکومت بیروت کے آسمان پر اب بھی دھوئیں کے بادل اٹھ رہے ہیں۔ اسرائیلی فوج کے ترجمان ’اویچائی ادرعی‘ نے لبنان کے تین علاقوں کا ذکر کرتے ہوئے وہاں کےرہائشیوں کو علاقہ فوری طورپر خالی کرنے کا حکم دیا۔ انہوں نے بتایا کہ جنوبی لبنان کے تین علاقوں پر پمفلٹس گرائےگئے ہیں اور شہریوں سے کہا گیا ہے کہ وہ ان علاقوں سے فوری طورپر نکل جائیں کیونکہ اسرائیلی فوج بمباری کرنے والی ہے۔ الضاحیہ کے علاقے کو کئی چھاپوں کا نشانہ بنایا گیا، ان میں سے ایک حملے میں بیروت ایئرپورٹ سے ملحقہ علاقے کو نشانہ بنایا گیا ،  یہ ایئرپورٹ لبنان کا بیرونی دنیا سے رابطے کا واحد ذریعہ ہے  تاہم مرکزی ہوائی اڈے کی عمارت کو کوئی نقصان نہیں پہنچا۔ دوسری جانب اسرائیل کی غزہ پر بمباری بھی جاری ہے ، اسرائیلی تازہ حملوں میں  21 فلسطینی شہید ہوگئے جبکہ 7 اکتوبر 2023 سے اب تک اسرائیلی فوج کی بربریت کے نتیجے میں 43ہزار سے زائد فلسطینی شہیداور ایک لاکھ سے زائد زخمی ہوئے ہیں ۔,World
3,امریکہ کا قطر سے سیاسی دفتر بند، حماس رہنماؤں کو ملک بدر کرنے کا مطالبہ,https://urdu.dunyanews.tv/index.php/ur/World/849436,واشنگٹن: (دنیا نیوز) امریکا نے قطر میں حماس کا سیاسی دفتر بند کرنے پر زور دے دیا۔ امریکا نے قطر سے حماس رہنماؤں کو ملک بدر کرنے کا بھی مطالبہ کردیا، امریکہ نے کہا کہ دوحا میں حماس کی موجودگی اب قابل برداشت نہیں۔ ترجمان حماس رہنما نے کہا کہ قطر کی حکومت نے ہم پر دفتر بند کرنے کیلئے دباؤ نہیں ڈالا۔,World
4,فرانس کا مغربی کنارے اسرائیلی آبادکاروں پر نئی پابندیاں لگانے پر غور,https://urdu.dunyanews.tv/index.php/ur/World/849423,بیت المقدس: (ویب ڈیسک) فرانس کے وزیر خارجہ جین نول باروٹ نے کہا ہے کہ ان کا ملک مقبوضہ مغربی کنارے میں اسرائیلی بستیوں میں توسیع کرنے والوں پر نئی پابندیاں لگانے پر غور کر رہا ہے۔ میڈیا رپورٹ کے مطابق رام اللہ میں فلسطینی صدر محمود عباس کے ساتھ ملاقات کے بعد فرانسیسی وزیر خارجہ نے کہا کہ فرانس نے یورپ کی سطح پرایسی پابندیوں کا پہلا نظام قائم کرنے میں اہم کردار ادا کیا ہے جن کا ہدف مقبوضہ فلسطینی علاقوں میں یہود آبادکاری کی سرگرمیوں میں ملوث افراد ہیں۔ انہوں نے کہا کہ یہ نظام دو مرتبہ فعال ہو چکا ہے اور ہم ان سرگرمیوں کو ہدف بنانے والے تیسری پابندیوں کے پیکج پر کام کر رہے ہیں جو بین الاقوامی قانون کے تحت غیرقانونی ہیں۔ فرانسیسی وزیر خارجہ نے اسرائیل فلسطین تنازع کے دو ریاستی حل کے لئے فرانس کے عزم کا اعادہ کیا اور خبردار کیا کہ آبادکاری کی سرگرمیاں اس سیاسی تناظر کے لئے خطرہ ہیں جو اسرائیل اور فلسطین کے لئے پائیدار امن کو یقینی بنا سکتے ہیں۔ واضح رہے کہ فلسطینی صدرسے ملاقات سے قبل فرانس کے وزیر خارجہ نے البیرہ کا دورہ کیا جہاں اسرائیلی آبادکاروں نے20 گاڑیوں کو آگ لگا ئی تھی اور جس سے قریبی عمارت کو نقصان پہنچا۔,World
5,جنوبی کوریا کا شمالی کوریا پر جی پی ایس سگنل جام کرنے کا الزام,https://urdu.dunyanews.tv/index.php/ur/World/849497,سیئول : (ویب ڈیسک ) جنوبی کوریا نے شمالی کوریا پر جی پی ایس سگنل جام کرنے کا الزام عائد کردیا۔ غیر ملکی میڈیا کے مطابق جنوبی کوریا کی فوج کا کہنا ہےکہ شمالی کوریا گلوبل پوزیشننگ سسٹم (جی پی ایس) کو جام کرنے کے لیے مسلسل سسٹم پر حملے کررہا ہے جس کے باعث متعدد شپس اور سویلین ائیر کرافٹ کے آپریشنز میں خلل پیدا ہوا ہے۔ جنوبی کوریا کے جوائنٹ چیفس آف سٹاف نے خبردار کیا ہےکہ شمالی کوریا کے جی پی ایس سگنل جام کرنے کی کوششوں کے دوران مغربی ساحلی علاقے میں شپس اور ائیرکرافٹ آپریشنز میں احتیاط برتی جائے۔ جنوبی کوریا کے جوائنٹس چیفس کا کہنا ہے  کہ شمالی کوریا ہیجو اور کیسونگ کے علاقوں میں جی پی ایس جیمنگ اٹیک کررہا ہے جس کے باعث متعدد چھوٹے بڑے بحری جہاز اور سویلین ائیرکرافٹس کو اپنے آپریشنز جاری رکھنے میں دشواری کا سامنا ہے۔ جنوبی کوریا کے عسکری حکام نے شمالی کوریا سے فوری طور پر جی پی ایس جیمنگ اٹیک بند کرنے کا مطالبہ کرتے ہوئے کہا کہ ایسا نہ کرنے کی صورت میں شمالی کوریا کو اپنے عمل کا جواب دینا ہوگا۔ جنوبی کوریا کے حکومتی عہدیداران نے دعویٰ کیا کہ 29 مئی سے 2 جون کے درمیان تقریباً 500 جہاز اور سیکڑوں شپس کو شمالی کوریا کی مداخلت کی وجہ سے مشکلات کا سامنا کرنا پڑا۔ حکام کا کہنا ہے کہ  اس حوالے سے اقوام متحدہ کی ایوی ایشن باڈی کو بھی شکایت کی گئی جبکہ انٹرنیشنل سول ایوی ایشن نے بھی شمالی کوریا کو اس عمل سے باز رہنے کی ہدایت کی ہے۔,World
6,جنوبی کوریا: ماہی گیروں کی کشتی ڈوب گئی، 2 افراد ہلاک، 12 لاپتہ,https://urdu.dunyanews.tv/index.php/ur/World/849417,سیئول: (ویب ڈیسک) جنوبی کوریا کے جزیرہ جیجو پر ماہی گیروں کی کشتی ڈوب گئی جس کے باعث 2 افراد ہلاک جبکہ 12 لاپتہ ہوگئے۔ میڈیا رپورٹ کے مطابق کوسٹ گارڈ نے بتایا کہ یہ حادثہ بیانگ سے تقریباً 24 کلومیٹر (15 میل) دور جزیرہ جیجو کے ساحل پر واقع ایک چھوٹے جزیرے پر پیش آیا، حادثے کی اطلاع ملتے ہی امددای کارروائیاں شروع کر دی گئیں، عملے کے15 افراد کو بچا لیا گیا، جن میں 2 افراد بے ہوشی کی حالت میں تھے جنہیں ہسپتال منتقل کیا گیا تاہم وہ جانبر نہ ہو سکے۔ کوسٹ گارڈ نے مقامی میڈیا کو بتایا کہ کشتی میں 27 افراد سوار تھے، جس میں 16 جنوبی کوریائی اور 11 غیر ملکی شامل تھے، کوسٹ گارڈ نے کہا کہ اس نے امدادی کارروائیوں کے لئے جائے وقوعہ پر 18 جہاز اور پانچ طیارے تعینات کردیئے ہیں۔ جنوبی کوریا کے صدر نے تمام دستیاب وسائل اور اہلکاروں کو متحرک ہونے کا حکم دیا، بحریہ نے چھ اضافی جہاز، ایک طیارہ اور ایک ہیلی کاپٹر بھی تعینات کر دیا۔,World
7,امریکا نے نیا پنڈورا باکس کھول دیا، ٹرمپ پر حملے کا الزام ایران پر عائد کردیا,https://urdu.dunyanews.tv/index.php/ur/World/849434,واشنگٹن: (دنیا نیوز) امریکا نے نیا پنڈورا باکس کھول دیا، ٹرمپ پر حملے کا الزام ایران پر عائد کر دیا۔ امریکا نے الزام لگایا ہے کہ ٹرمپ پر قاتلانہ حملے میں ایران ملوث ہے، قتل کی سازش میں تہران میں مقیم افغان شہری ملوث ہے جس پر فرد جرم عائد کر دی گئی، فرہاد شاکری کو پاسداران انقلاب نے ذمہ داری سونپی تھی۔ امریکی حکام کے مطابق ایران کیلئے سہولت کاری پر 2 امریکی شہریوں پر بھی فرد جر م عائد کی جاچکی، دونوں امریکی شہری حراست میں ہیں۔,World
8,کینیڈا نے ایک ہی ویزے پر متعدد بار ملک میں داخلے کے قوانین تبدیل کر دیئے,https://urdu.dunyanews.tv/index.php/ur/World/849422,مونٹریال: (ویب ڈیسک) کینیڈا نے ایک ہی ویزے پر متعدد بار ملک میں داخلے کے قوانین کو تبدیل کر دیا ہے۔ مقامی میڈیا کی رپورٹ کے مطابق کینیڈا امیگریشن کی آفیشل ویب سائٹ پر نئے اصولوں کے مطابق پہلے جاری کردہ ملٹی پل انٹری ویزا دستاویز اب کینیڈا میں داخلے کے لیے معیار نہیں رہے گا۔ رپورٹ کے مطابق اب یہ اختیار امیگریشن افسر کو دے دیا گیا ہے کہ آیاکسی غیر ملکی کوایک ویزہ پر ایک یا ایک سے زیادہ مرتبہ کینیڈا میں داخل ہونے کی اجازت دی جائے، اس کے علاوہ امیگریشن افسر اپنی صوابدید پر مدت بارے بھی فیصلہ کر سکتا ہے۔ رپورٹ کے مطابق ملٹی پل انٹری ویزا کے تحت کوئی بھی شخص جس کے پاس مجاز ویزا ہے وہ اس کی مدت کے دوران جتنی بار چاہے کسی بھی ملک سے کینیڈا میں داخل ہو سکتا ہے لیکن قانون میں ترمیم کے بعد اب متعلقہ اتھارٹی سنگل یا ایک سے زیادہ انٹری ویزا جاری کرنے کا صوابدیدی فیصلہ کر سکتی ہے۔,World
9,چین اور اٹلی کے تعلقات سے ترقی میں مزید تیزی آئیگی، عوام کو فوائد حاصل ہونگے: شی پنگ,https://urdu.dunyanews.tv/index.php/ur/World/849421,بیجنگ: (ویب ڈیسک) اطالوی صدر سرجیو میٹاریلا نے بیجنگ میں چینی صدر شی جن پنگ سے ملاقات کی، جس میں دونوں ملکوں کے مابین دو طرفہ تعلقات پر تفصیلی تبادلہ خیال کیا گیا۔ چینی میڈیا رپورٹ کے مطابق چینی صدر نے گفتگو کرتے ہوئے کہا کہ وہ سات سال بعد اطالوی صدر کے چین کے دوسرے سرکاری دورے کا خیرمقدم کرتے ہیں، یہ سال چین اور اٹلی کے درمیان جامع سٹریٹجک شراکت داری کے قیام کی بیسویں سالگرہ کا سال ہے۔ چینی صدر نے کہاکہ یقین ہے کہ اس دورے سے چین اور اٹلی کے تعلقات کی ترقی میں مزید تیزی آئے گی اور ایک نئے تاریخی نقطہ آغاز پر دونوں ممالک کے عوام کو زیادہ سے زیادہ فوائد حاصل ہوں گے۔ ان کا مزید کہنا تھا کہ اس وقت جب دنیا ایک صدی میں نہ نظر آنے والی بڑی تبدیلیوں سے گزر رہی ہے، چین اور اٹلی کو دو قدیم تہذیبوں کی حیثیت سے کھلے پن اورشمولیت کی اپنی روایت کو آگے بڑھانا چاہئے۔ چینی صدر نے کہا کہ عالمی برادری میں بات چیت کے ذریعے اختلافات کو حل کرنے اور تعاون کے ذریعے تنازعات کو دور کرنے کی ترغیب دینی چاہئے تاکہ ایک ہم آہنگ دنیا کی مشترکہ تعمیر کی جائے۔ صدر شی جن پنگ اور اطالوی صدر سرجیو میٹاریلا نے بیجنگ میں چین اٹلی ثقافتی تعاون میکانزم کی کانفرنس اور چین اور اٹلی کی جامعات کے صدور کے مکالمے میں شرکت کرنے والے دونوں فریقوں کے نمائندوں سے بھی ملاقات کی۔,World
10,نیپال میں دو مسافر بسوں میں تصادم، 4 افراد ہلاک، 6 شدید زخمی,https://urdu.dunyanews.tv/index.php/ur/World/849420,کھٹمنڈو: (ویب ڈیسک) نیپال میں دو مسافر بسوں میں تصادم سے چار افراد ہلاک اور 6 شدید زخمی ہو گئے۔ میڈیا رپورٹ کے مطابق ضلع چتوان کے پولیس ترجمان بھیش راج رجال نے بتایا کہ یہ حادثہ گزشتہ روز مسافر بس اور ایک الیکٹرک مائیکرو بس کے درمیان پیش آیا۔ حادثے کے باعث مائیکرو بس میں سوار تمام افراد موقع پر ہی دم توڑ گئے، انہوں نے بتایا کہ زخمیوں میں سے2 کی حالت تشویش ناک ہے۔,World
11,جنوبی لبنان میں اسرائیلی فضائی حملہ، حسن نصراللہ کے چچا 3 بیٹوں سمیت شہید,https://urdu.dunyanews.tv/index.php/ur/World/849246,"بیروت : (ویب ڈیسک ) لبنانی ذرائع نے اطلاع دی ہے کہ ایک اسرائیلی طیارے کے حملے میں حسن نصراللہ کے چچا عبداللہ نصر اللہ، ان کے تین بچے اور ان کا ایک پوتا شہید ہوگئے ۔ عرب میڈیا کے مطابق شہید ابو حیدر عبداللہ حزب اللہ کے مرحوم سیکرٹری جنرل حسن نصر اللہ کے چچا ہیں، حسن نصراللہ جو  گذشتہ ستمبر میں بیروت کے جنوبی مضافاتی علاقے حارہ حریک میں حزب اللہ کی قیادت کے ہیڈکوارٹر پر اسرائیلی بمباری میں شہید ہوگئے تھے ۔ یہ چاروں افراد جنوبی لبنان کے ضلع صور کے قصبے البزوریہ میں ایک گھر میں تھے، جو کہ حزب اللہ کے سیکرٹری جنرل حسن نصراللہ کی جائے پیدائش ہے۔ یہاں یہ بات قابل ذکر ہے کہ اسرائیلی افواج نے دو ماہ قبل لبنان میں پنےحملوں کی رفتار میں اضافہ کردیا تھا،  خاص طور پر بیروت کے جنوبی مضافاتی علاقے الضاحیہ اور جنوبی اور مشرقی لبنان میں حزب اللہ کے مضبوط ٹھکانوں کو نشانہ بنایا۔ اس نے ملک کے مختلف علاقوں میں ڈرون کے ذریعے کئی حملے کیے جن میں حزب اللہ سے منسلک جنگجوؤں اور عہدیداروں کو قتل کیا۔ گزشتہ ماہ  (اکتوبر) کے آغاز میں اسرائیل نے لبنان میں ""زمینی آپریشن"" شروع کیا جسے اس نے سرحد کے اس پار محدود کارروائی قرار دیا۔ تاہم حزب اللہ نے کہا ہے کہ اسرائیل کا جنوب کے کسی بھی دیہات پر مکمل کنٹرول نہیں ہے لیکن اسرائیلی تصادم اور بمباری کے نتیجے میں تقریباً 36 قصبوں میں بڑے پیمانے پر تباہی ہوئی، اور لاکھوں افراد بے گھر ہوئے۔",World
12,ٹرمپ کے ساتھ رابطے بحال کرنے پر کوئی اعتراض نہیں : روسی صدر,https://urdu.dunyanews.tv/index.php/ur/World/849238,"ماسکو : (ویب ڈیسک ) روسی صدر ولادیمیر پیوٹن نے اپنے نئے امریکی ہم منصب ڈونلڈ ٹرمپ کو مبارکباد پیش کرتے ہوئے کہا ہے کہ نئے امریکی صدر کے ساتھ رابطے بحال کرنے میں کوئی رکاوٹ نہیں۔ عرب میڈیا رپورٹ کے مطابق کریملن صدر پیوٹن نے ولدائی فورم کے دوران خطاب کرتے ہوئے کہا کہ ٹرمپ سے رابطہ کرنا کوئی غلط بات نہیں ہوگی ، وہ قاتلانہ حملے کا نشانہ بنتے ہوئے زخمی ہوئے تھے۔ انہوں نے کہا کہ ""میں اس موقع کو ان کے امریکہ کے صدر منتخب ہونے پر مبارکباد پیش کرنا چاہتا ہوں۔ ولادیمیر پیوٹن  نے مزید کہا کہ ٹرمپ نے بڑی ہمت کا مظاہرہ کیا اور ایک بہادر آدمی کی طرح کام کیا ، نئے صدر کی روس کے ساتھ تعلقات بحال کرنے اور یوکرین بحران کے خاتمے میں سہولت فراہم کرنے کی خواہش توجہ کی مستحق ہے۔ روسی صدر  نے کہا کہ وہ خود ٹرمپ سے رابطہ کرنے میں عار محسوس نہیں کرتے،  ان کے ساتھ رابطے دوبارہ شروع کرنے میں قطعاً کوئی اعتراض نہیں ہے۔ یہ پیش رفت اس وقت سامنے آئی ہے جب روسی صدر نے موجودہ لمحے کے خطرے سے خبردار کرتے ہوئے کہا تھا کہ کچھ مغربی سیاست دان ان کے ملک کی تزویراتی شکست کی کوشش کررہے ہیں۔ روسی صدر کا کہنا تھا کہ ان کے پاس اپنے دفاع کے لیے قابل ہتھیار موجود ہیں اور مسلسل تیار ہو رہے ہیں،  ٹیکنالوجی کی ترقی کے ساتھ نئی شکلیں حاصل کر رہے ہیں ،  ان ہتھیاروں کے حامل ممالک کی تعداد میں اضافہ ہو رہا ہے،  کوئی بھی اس بات کی ضمانت نہیں دیتا کہ اگر دھمکیاں آئیں تو انہیں استعمال نہیں کیا جائے گا۔ یاد رہے کہ  امریکی ری پبلکن امیدوار ڈونلڈ ٹرمپ نے روسی صدر پیوٹن سے گفتگو کی خواہش کا اظہار کیا تھا ،  اپنے بیان میں نومنتخب امریکی صدر ڈونلڈ ٹرمپ نے کہا کہ الیکشن جیتنے کے بعد سے 70 عالمی رہنماؤں سے بات ہوئی ہے۔ ان کا کہنا تھا کہ ابھی تک روسی صدر سے بات نہیں کی لیکن ان سے بات کرنے کا ارادہ ہے۔",World
13,ڈونلڈ ٹرمپ نے سوزی وائلزکو وائٹ ہاؤس کا چیف آف سٹاف مقرر کردیا,https://urdu.dunyanews.tv/index.php/ur/World/849234,واشنگٹن : (ویب ڈیسک ) نومنتخب امریکی صدر ڈونلڈ ٹرمپ نے سوزی وائلز کو وائٹ ہاؤس کا چیف آف سٹاف مقرر کردیا۔ غیرملکی میڈیا کے مطابق سوزی وائلز ڈونلڈ ٹرمپ کی انتخابی مہم کی منیجر تھیں، 67 سالہ سوزی ویلز نے امریکی تاریخ میں اس عہدے پر فائز ہونے والی پہلی خاتون ہونے کا اعزاز حاصل کرلیا۔ میڈیا رپورٹس کے مطابق سوزی وائلز مشہور فٹبال پلیئر اور سپورٹس کاسٹر پیٹ سمرال کی بیٹی ہیں۔ انتخابات میں کامیابی کے 2 دن بعد ڈونلڈ ٹرمپ کا کہنا تھا  کہ سوزی وائلز نے امریکی تاریخ کی سب سے بڑی سیاسی فتوحات میں سے ایک حاصل کرنے میں میری مدد کی، وہ میری 2016ء اور 2020ء دونوں کی کامیاب مہمات کا ایک لازمی حصہ تھیں۔ ڈونلڈ ٹرمپ نے کہا کہ سوزی وائلز مضبوط اور ہوشیار ہیں، ان کی عالمی سطح تعریف اور احترام کیا جاتا ہے۔,World
14,اسرائیل کا لبنانی شہرصیدا میں ڈرون حملہ، 3 افراد جاں بحق، 4  یونیفل اہلکار زخمی,https://urdu.dunyanews.tv/index.php/ur/World/849218,"بیروت : (ویب ڈیسک ) لبنان کے مختلف علاقوں پر اسرائیلی حملے جاری ہیں اور ایک اسرائیلی ڈرون نے جنوبی شہر صیدا میں لبنانی فوج کی چوکی کے قریب ایک کار کو نشانہ بنا ڈالا، اس ڈرون حملے کے نتیجے میں 3 افراد جاں بحق ہوگئے۔ عرب میڈیا کے مطابق  لبنانی فوج نے اعلان کیا کہ اسرائیلی حملے نے ایک کار کو نشانہ بنایا جب وہ اس کی ایک چوکی سے گزر رہی تھی اس حملے میں تین افراد جاں بحق ہوگئے ، لبنانی فوج کے تین اور اقوام متحدہ کی امن فوج (UNIFIL) کی گشتی فورس کے چار اہلکار زخمی ہوگئے۔ یہ  حملہ اس وقت کیا گیا ہے جب اسرائیل نے جمعرات کو ہی ’’جبل لبنان‘‘ گورنری میں ""عاریا"" روڈ پر ایک کار کو بھی نشانہ بنایا، ایک ڈرون نے ’’عاریا الکحالہ‘‘ روڈ پر ایک کار پر بمباری کی،  یہ دارالحکومت بیروت کو البقاع سے ملانے والی بین الاقوامی سڑک ہے ، اس حملے میں ایک خاتون جاں بحق اور ایک شخص زخمی ہوگیا۔ دوسری جانب اسرائیل نے تبنین قصبے پر 5 حملے کیے اور جنوب میں کفرہ اور مجدل سلم کے قصبوں پر بھی بمباری کی۔ دوسری جانب اسرائیلی فوج نے اعلان کیا ہے کہ جنوبی لبنان میں حزب اللہ کیخلاف لڑائی میں اس کے 5 فوجی مارے گئے ہیں،  انھوں نے جنوب میں پارٹی کے ٹھکانوں اور ہتھیاروں کے ڈپو پر درجنوں حملے کئے۔ اس علاقے میں دونوں فریقوں کے درمیان ہفتوں سے لڑائیاں جاری ہیں۔ یکم اکتوبر سے اسرائیلی فوج نے لبنان میں زمینی در اندازی بھی شروع کر رکھی ہے،  سرحد کے قریب لبنان کے کئی قصبوں میں اسرائیلی فوج داخل ہوچکی ہے تاہم حزب اللہ نے تصدیق کی ہے کہ اسرائیل کا جنوب کے کسی بھی دیہات پر مکمل کنٹرول نہیں ہے ،  اسرائیلی تصادم اور بمباری کے نتیجے میں تقریباً 36 قصبوں میں بڑے پیمانے پر تباہی ہوئی اور لاکھوں افراد بے گھر ہوگئے ہیں۔",World
15,دنیا کی کوئی طاقت آرٹیکل 370 کو دوبارہ نہیں لاسکتی: مودی کا کشمیر اسمبلی کی قرارداد پر ردعمل,https://urdu.dunyanews.tv/index.php/ur/World/849189,ممبئی: (دنیا نیوز) بھارت کے وزیراعظم نریندرا مودی نے مقبوضہ کشمیر کی اسمبلی سے آرٹیکل 370 کے خاتمے کیخلاف منظور قرارداد پر ردعمل دیتے ہوئے کہا ہے کہ دنیا کی کوئی طاقت آرٹیکل 370 دوبارہ نہیں لاسکتی۔ واضح رہے کہ اگست 2019ء میں بھارتی سرکار نے یکطرفہ اقدام سے مقبوضہ کشمیر کی حیثیت بدل دی تھی، مقبوضہ کشمیر کی نئی اسمبلی کے پہلے ہی اجلاس میں اراکین نے مطالبہ کیا تھا کہ علاقے کا خصوصی درجہ بحال کیا جائے۔ کشمیر میڈیا کی رپورٹ میں بتایا گیا ہے کہ اجلاس میں بی جے پی کے اراکین اسمبلی نے پی ڈی پی کی جانب سے پیش قراداد کی کاپیاں چھیننے کی کوشش بھی کی تھی جس پر سارجنٹ آف آرمز نے ہنگامہ آرائی کرنے والے بی جے پی اراکین کو باہر نکال دیا تھا۔ یاد رہے کہ بھارت کی سپریم کورٹ کے سبکدوش ہونے والے چیف جسٹس نے بھی آرٹیکل 370 منسوخ ہونے کی توثیق کی تھی مگر ریاستی انتخابات کرانے کا بھی حکم دیا تھا۔,World
16,ٹرمپ کی جیت امریکا کیلئے اپنی سابق پالیسیوں پر نظرثانی کا موقع ہے: ایران,https://urdu.dunyanews.tv/index.php/ur/World/849185,تہران: (ویب ڈیسک) ایران نے کہا ہے کہ امریکی صدارتی انتخابات میں ڈونلڈ ٹرمپ کی جیت واشنگٹن کیلئے اپنی سابق پالیسیوں پر نظرثانی کا ایک موقع ہے۔ ایرانی وزارت خارجہ کے ترجمان اسماعیل بقائی نے اپنے بیان میں کہا کہ ہمیں مختلف امریکی انتظامیہ کی سابق پالیسیوں اور ہدایات کے حوالے سے بہت تلخ تجربات ہیں لیکن ٹرمپ کی جیت واشنگٹن کی طرف سے پچھلے غلط طریقوں پر دوبارہ غور اور نظر ثانی کرنے کا ایک موقع ہے۔ واضح رہے ٹرمپ نے 2018ء میں جوہری معاہدے سے یکطرفہ دستبرداری کے بعد سے تہران پر برسوں میں سخت ترین پابندیاں عائد کی تھیں، جنوری 2020ء میں ٹرمپ نے پاسداران انقلاب میں قدس فورس کے کمانڈر اور ایران کی علاقائی اثر و رسوخ کی حکمت عملی کے معمار قاسم سلیمانی کے قتل کا بھی حکم دیا تھا۔ میڈیا رپورٹ کے مطابق ٹرمپ کے انتخابات کے پہلے اثرات میں ایرانی کرنسی کی قدر میں گراوٹ آنا بھی شامل ہے، ایران کی کرنسی اب تک کی کم ترین سطح پر آگئی جو تہران کے لیے منتظر نئے چیلنجوں کی نشاندہی کرتی ہے۔,World
17,سعودی عرب: ٹریفک قوانین پر عملدرآمد سے حادثات اور اموات میں 50 فیصد کمی,https://urdu.dunyanews.tv/index.php/ur/World/849181,ریاض: (ویب ڈیسک) سعودی عرب میں ٹریفک قوانین پر عملدرآمد سے حادثات اور اموات میں 50 فیصد کمی ہوگئی۔ مقامی میڈیا کی رپورٹ کے مطابق سعودی عرب کی وزارت داخلہ اور اس کے سکیورٹی سیکٹرز نے ٹریفک سیفٹی کو بہتربنانے میں اہم کردار ادا کیا ہے جس کے نتیجے میں مملکت کی سڑکوں پر نہ صرف ٹریفک حادثات میں کمی آئی بلکہ حادثات میں اموات کی تعداد بھی کم ہوگئی ہے۔ سعودی عرب میں روڈ سیفٹی کے حوالے سے اٹھائے گئے اقدامات کے باعث تمام بڑے شہروں اور گورنریوں کی مرکزی اور ذیلی شاہراؤں پر حادثات میں ہونے والی اموات کا تناسب 50 فیصد کم ہوگیا ہے۔ ٹریفک سیفٹی کو بڑھانے اور سڑکوں پر محفوظ ٹریفک ماحول فراہم کرنے کے لئے وزارت داخلہ کے زیر نگرانی کام کرنے والے ادارے پبلک سکیورٹی 1100 کلومیٹر سے زیادہ سڑکوں پر حفاظتی انتظام کے عملے اور جدید ترین سیفٹی گاڑیوں کی فراہمی کو یقینی بنایا گیا ہے۔ اس حوالے سے ان سڑکوں پر گیارہ مراکز قائم کئے گئے ہیں، اس سال کے اندر سکیورٹی اہلکاروں کو جدید ٹیکنالوجیز آلات سے لیس گاڑیاں فراہم کی گئی ہیں، یہ گاڑیاں بیرونی سڑکوں کو دن میں 24 گھنٹے کور کرتی ہیں۔,World
18,یورپ کی سلامتی ہمیشہ کیلئے امریکا کے حوالے نہیں کی جاسکتی: فرانسیسی صدر,https://urdu.dunyanews.tv/index.php/ur/World/849180,پیرس: (ویب ڈیکس) فرانسیسی صدر عکمانویل میکرون نے کہا کہ یورپ کی سلامتی ہمیشہ کیلئے امریکا کے حوالے نہیں کی جاسکتی۔ میڈیا رپورٹ کے مطابق فرانس کے صدر عمانویل میکرون نے امریکہ میں ریپبلکن صدارتی امیدوار ڈونلڈ ٹرمپ کی فتح کے بعد یورپی رہنماؤں سے گفتگو کرتے ہوئے کہا ہے کہ براعظم یورپ کو اپنی سلامتی کے حوالے سے امریکہ سے آزادی پر زور دینے کی کوشش کرنی چاہیے اور اپنے مفادات کا تحفظ کرنے کے لیے خود کوشش کرنی چاہیے تاکہ جیو پولیٹکل مخالفین سے اپنے مفادات کا دفاع کر سکے۔ صدر میکرون کا مزید کہنا تھا کہ ہمیں لازماً ہمیشہ کے لیے اپنی سلامتی کے امور امریکا کے حوالے نہیں کرنے چاہئیں، صدر ٹرمپ کے وائٹ ہاؤس میں دوبارہ آجانے کا مطلب ہے کہ وہ اپنے عوام اور امریکی مفادات کا ہی تحفظ کریں گے۔ انہوں نے یہ تمہید باندھنے کے بعد یورپی رہنماؤں سے دریافت کیا ہم اپنے یورپی عوام کے مفادات کے دفاع کے لیےخود کو تیارسمجھتے ہیں؟ ایک تقریب سے خطاب کرتے ہوئے صدر میکرون نے مزید کہا یوکرین کا روس کے خلاف جنگ جیتنا یورپ کے بہترین مفاد میں ہے، ہمارا مفاد یہ ہے کہ روس کسی صورت نہ جیتے۔ واضح رہے فرانس اور جرمنی کے وزرائے دفاع نے اسی پس منظر میں بدھ کے روز پیرڈ میں ہنگامی طور پر ملاقات کی اور یورپ کے لئے ممکنہ منظر نامے پر تبادلہ خیال کیا، اب یورپی لیڈروں نے اسی بارے میں سر جوڑ لئے ہیں۔,World
19,ٹرمپ کو امریکی پالیسی میں فوری تبدیلی لانی چاہیے: فلسطینی سفیر کا مطالبہ,https://urdu.dunyanews.tv/index.php/ur/World/849178,لندن: (ویب ڈیسک) برطانیہ میں تعینات فلسطینی سفیر حسام ذوملوت نے مطالبہ کیا ہے کہ ٹرمپ کو امریکی پالیسی میں فوری تبدیلی لانی چاہیے۔ میڈیا رپورٹ کے مطابق فلسطینی اتھارٹی کے برطانیہ میں سفیر حسام ذوملوت نے نو منتخب امریکی صدر ڈونلڈ ٹرمپ سے مطالبہ کیا ہے کہ وہ وائٹ ہاؤس میں پہنچنے کے لئے جنوری کا انتظار نہ کریں بلکہ فوری طور پر مشرق وسطیٰ میں جاری لڑائی اور تنازع کو ختم کرنے کے لیے امریکی پالیسی میں تبدیلی لائیں۔ رپورٹ کے مطابق فلسطینی اتھارٹی کے سفیر نے مزید کہا ڈونلڈ ٹرمپ نے وعدہ کیا ہے کہ وہ جاری بحرانوں کو حل کریں گے، انتخابی مہم کے دوران کئے گئے ان کے وعدے کی وجہ سے ہی عرب امریکن ووٹرز نے ڈونلڈ ٹرمپ کو ووٹ دیا ہے۔ ان کا کہنا تھا اب ضائع کرنے کے لئے وقت نہیں ہے اور ہم نومنتخب صدر ٹرمپ سے اس بات کی توقع نہیں رکھتے کہ وہ اس کے لیے جنوری 2025 تک کا انتظار کریں گے کہ غزہ میں جاری اسرائیلی جنگ سے ہزاروں کی تعداد میں لوگ اپنی زندگیاں کھو چکے ہیں۔,World
20,حزب اللہ امریکی انتظامیہ سے جنگ بندی بارے زیادہ پر امید نہیں: ابراہیم الموسوی,https://urdu.dunyanews.tv/index.php/ur/World/849177,بیروت: (ویب ڈیسک) حزب اللہ کے رکن پارلیمنٹ ابراہیم الموسوی نے کہا کہ حزب اللہ امریکی انتظامیہ سے جنگ بندی بارے زیادہ پرامید نہیں ہے۔ حزب اللہ کے رکن پارلیمنٹ ابراہیم الموسوی نے کہا ہے کہ حزب اللہ لبنان میں جنگ روکنے کے لئے کسی بھی کوشش کا خیر مقدم کرے گی مگر وہ امریکہ کی کسی خاص انتظامیہ سے جنگ بندی کے لیے زیادہ امیدیں وابستہ نہیں کئے ہوئے۔ واضح رہے ابراہیم الموسوی حزب اللہ کی طرف سے لبنانی پارلیمنٹ کا حصہ ہیں اور حزب اللہ کے اہم نمائندہ سمجھے جاتے ہیں۔,World
21,غزہ: اسرائیلی فوج کا کمال عدوان ہسپتال پر پھر دھاوا، تازہ حملوں میں 27 فلسطینی شہید,https://urdu.dunyanews.tv/index.php/ur/World/849176,غزہ: (دنیا نیوز) اسرائیلی فوج کے غزہ میں مظلوم فلسطینی پناہ گزینوں پر حملے جاری رہے۔ اسرائیلی فوج نے کمال عدوان ہسپتال پر پھر دھاوا بول دیا، تازہ حملوں میں 27 فلسطینی شہید جبکہ متعدد زخمی ہوگئے، غزہ کی شمالی پٹی میں 19 فلسطینی صیہونی بربریت کا نشانہ بنے۔ صیہونی فورسز کے ہاتھوں شہدا کی مجموعی تعداد 43 ہزار 437 ہوگئی ایک لاکھ 2 ہزار 670 فلسطینی زخمی ہو چکے ہیں۔,World
22,افغانستان میں پابندی کے باوجود افیون کی کاشت میں 19 فیصد اضافہ,https://urdu.dunyanews.tv/index.php/ur/World/849151,اسلام آباد: (دنیا نیوز) عبوری افغان حکومت کی گرفت کی نمایاں کمزوری کے باعث افغانستان میں پابندی کے باوجود افیون کی کاشت میں 19 فیصد اضافہ ہو گیا۔ طالبان انتظامیہ کی ناکام حکمرانی دراصل افیون کی کاشت کو روکنے میں ناکامی کی وجہ ہے، منظم حکمت عملی نہ ہونے کے باعث شمال مشرقی افغانستان میں افیون کی کاشت میں مسلسل اضافہ ہو رہا ہے۔ کسانوں کے لیے متبادل روزگار کی عدم دستیابی بھی افیون کی کاشت میں اضافہ کا سبب ہے، بدخشاں صوبے میں کسانوں پر ظلم بھی پائیدار حل کی کمی کو ظاہر کرتا ہے۔ منافع بخش افیون کی منڈی میں قیمتیں 730 ڈالر فی کلو تک پہنچ گئیں، غیر قانونی منشیات کی تجارت، افغان حکام کی ناکامی کے باعث عالمی سطح پر منشیات سے وابستہ مسائل کو بڑھا رہی ہے۔ خطے میں عبوری افغان حکومت کی افیون کی روک تھام میں ناکامی، عالمی صحت اور سلامتی کو خطرے میں ڈال رہی ہے۔,World
23,اسرائیل کا امریکا سے 25 جنگی طیارے خریدنے کا معاہدہ,https://urdu.dunyanews.tv/index.php/ur/World/849150,تل ابیب: (ویب ڈیسک) اسرائیل نے امریکی کمپنی سے 25 ایف-15 طیاروں کی خریداری کیلئے 5 ارب ڈالر سے زائد کا معاہدہ کرلیا۔ اسرائیلی میڈیا کے مطابق اسرائیلی فوج نے 5.2 ارب ڈالر کے معاہدے کے تحت بوئنگ کمپنی سے 25 جدید ایف-15 جنگی طیارے خریدنے کا اعلان کیا ہے، جن کی فراہمی 2031 میں شروع ہوگی۔ معاہدے کے مطابق اسرائیل کو ہر سال 4 سے 6 طیارے فراہم کیے جائیں گے، اسرائیل نے حالیہ جنگ کے دوران بھی امریکا سے بڑے پیمانے پر اسلحہ حاصل کیا ہے۔ اسرائیلی وزارت دفاع کا کہنا ہے کہ یہ طیارے زیادہ فاصلے اور وزن لے جانے کی صلاحیت رکھتے ہیں، جو اسرائیلی فضائیہ کو مشرق وسطیٰ میں موجودہ اور مستقبل کے چیلنجز کا سامنا کرنے میں مدد دے گی۔,World
24,سٹاک مارکیٹ : رواں ہفتے 100 انڈیکس نے نئی بلندی کو چھو کر ایک اور اعزاز حاصل کر لیا,https://urdu.dunyanews.tv/index.php/ur/Business/849522,کراچی :(ویب ڈیسک) پاکستان سٹاک ایکسچینج کے 100 انڈیکس نے نئی بلندی کو چھو کر ایک اور اعزاز اپنے نام کر لیا۔ پاکستان سٹاک ایکسچینج کی ہفتہ وار رپورٹ جاری کردی گئی ہے جس کے مطابق مارکیٹ میں گزشتہ ہفتے بھر پور تیزی ریکارڈ کی گئی اور 100 انڈیکس میں ہفتہ وار 2431 پوائنٹس اضافہ ریکارڈ کیا گیا۔ رپورٹ کے مطابق گزشتہ ہفتے 100 انڈیکس 93 ہزار 291 کی تاریخی بلند ترین سطح پر بند ہوا جبکہ 100 انڈیکس کی ہفتہ وار بلند ترین سطح 93514 اور کم ترین سطح 91395 رہی، مارکیٹ میں ہفتہ وار3.67 ارب شیئرز کے سودے ہوئے۔ سٹاک مارکیٹ کے ہفتہ وار کاروبار کی مالیت 124 ارب روپے رہی، مارکیٹ کیپٹلائزیشن ہفتے بھر میں 270 ارب روپے سے بڑھ کر 11977 ارب روپے ہوگئی۔ واضح رہے کہ گزشتہ روز کاروباری ہفتے کے آخری روز سٹاک ایکسچینج 100 انڈیکس کے پہلے سیشن کا آغاز مثبت انداز میں ہوا اور ایک موقع پر انڈیکس 481 پوائنٹس کے ساتھ 93 ہزار کی عبوری حد کو چھو گیا جو سٹاک ایکسچینج کی اب تک کی سب سے بڑی عبوری حد تھی۔,Business
25,سونے کی فی تولہ قیمت 2 لاکھ 78 ہزار 800 روپے پر مستحکم,https://urdu.dunyanews.tv/index.php/ur/Business/849541,کراچی: (ویب ڈیسک) عالمی و مقامی مارکیٹوں میں ہفتے کو سونے کی قیمتوں میں استحکام رہا۔ عالمی بلین مارکیٹ میں سونا 2683 ڈالر فی اونس کی سطح پر مستحکم رہا، اس میں کوئی ردوبدل نہیں ہوا۔ بین الاقوامی مارکیٹ میں سونے کے نرخ مستحکم رہنے کے باعث مقامی سطح پر بھی فی تولہ سونا 2 لاکھ 78 ہزار 800 روپے پر مستحکم رہا، اسی طرح دس گرام سونے کی قیمت 2 لاکھ 39 ہزار 26 روپے پر برقرار رہی۔ دوسری جانب چاندی کی فی تولہ قیمت 3 ہزار 300 روپے پر مستحکم رہی، یاد رہے کہ جمعہ کو سونے کی فی تولہ قیمت میں 2 ہزار روپے کا اضافہ ریکارڈ کیا گیا تھا۔ واضح رہے کہ گزشتہ ماہ پاکستان میں سونے کی فی تولہ قیمت 2 لاکھ 87 ہزار 900 روپے کی بلند ترین سطح پر جا پہنچی تھی۔,Business
26,گیس کے ذخائر میں مسلسل کمی، صارفین کو بجلی پر منتقل کرنے کا پلان,https://urdu.dunyanews.tv/index.php/ur/Business/849473,اسلام آباد: (ذیشان یوسفزئی) گیس کے مقامی ذخائر میں مسلسل کمی کا سلسلہ جاری ہے، سالانہ بنیادوں پر گیس کے مقامی کے ذخائر میں 1.7 فیصد کی شرح سے کمی جاری ہے۔ ذرائع کے مطابق حکومت نے منصوبہ بنایا ہے کہ سردیوں میں صارفین کو بجلی پر منتقل کیا جائے گا، اس مقصد کو پورا کرنے میں بجلی سہولت پیکیج کا مرکزی کردار ہو گا جس کا اعلان حکومت نے گزشتہ روز کیا ہے۔ پیکیج کی کامیابی سے گیس کا استعمال کم ہو جائے گا اور بجلی کی طلب بڑھے گی جس سے کیپسٹی پیمنٹس کے بوجھ میں بھی تھوڑا ریلیف ملے گا۔ ذرائع نے بتایا ہے کہ ملک بھر میں سالانہ بنیادوں پر گیس ذخائر میں 1.7 فیصد کمی جاری ہے اور ملک بھر کے مقامی گیس ذخائر سے  پیداوار 3200 ایم ایم سی ایف ڈی ہے جس میں 200 ایم ایم سی ایف ڈی گیس فیلڈ کے کمپریسر استمال کرلیتے ہیں جبکہ باقی 3 ہزار ایم ایم سی ایف ڈی سسٹم میں آتی ہے۔ اس 3 ہزار ایم ایم سی ایف ڈی میں سے 1450 ایم ایم سی ایف ڈی گیس کھاد کارخانوں کو دی جاتی ہے جبکہ سوئی گیس کمپنیوں کو 1500 سے 1600 ایم ایم سی ایف ڈی گیس دی جاتی ہے، باقی  کمی کو پورا کرنے کیلئے ایک ہزار ایم ایم سی ایف ڈی ایل این جی درآمد کی جاتی ہے۔ ذرائع نے مزید بتایا ہے کہ بجلی سہولت پیکیج سے گیس کا استعمال کم ہو گا اور گیس کے کم استعمال سے بجلی کی طلب بڑھے گی۔,Business
27,کے الیکٹرک ڈیفالٹرز کے بھی 68 ارب بروقت بل دینے والے سے وصول کرنے کی تیاری,https://urdu.dunyanews.tv/index.php/ur/Business/849489,اسلام آباد: (ذیشان یوسفزئی) کے الیکٹرک نے نادہندگان کے 68 ارب روپے بھی بروقت بل دینے والوں سے وصول کرنے کی تیاری مکمل کر لی۔ نادہندگان کے 2016 سے پہلے کے 26 ارب روپے بھی واجبات میں شامل ہیں، کے الیکٹرک نے نیپرا میں رائٹ آف کلیم کی درخواست دائر کر دی، درخواست میں 2016 سے 2023 تک نادہندگان کے اربوں روپے ٹیرف میں شامل کرنے کی اجازت مانگی ہے۔ کے الیکٹرک کی درخواست پر نیپرا نے 14 اعتراضات عائد کردیئے ہیں، نیپرا نے کے الیکٹرک نادہندگان کی رقم کو مشکوک رقوم قرار دے دیا۔ نیپرا نے پوچھا ہے کہ کے الیکٹرک 2016 سے پہلے کے 26 ارب روپے کلیم کیوں کر رہا ہے؟  کیا کے الیکٹرک نے نادہندگان کے بجلی کنکشن منقطع کیے؟ کیا کے الیکٹرک کے پاس نادہندگان کا مکمل ریکارڈ موجود ہے؟ نیپرا نے استفسار کیا ہے کہ کے الیکٹرک نے ایک کروڑ سے کم نادہندگان کے کنکشن منقطع کیوں نہیں کیے؟ کیا کے الیکٹرک نے نادہندگان سے وصولی کے لیے قانون کا سہارا لیا؟ لاء اینڈ آرڈر کی صورتحال میں ٹیرف میں 5 اعشاریہ 2 فیصد اضافہ دوبارہ کیوں مانگا گیا؟ نیپرا نے درخواست پر فریقین کو نوٹسز جاری کردیئے اور فریقین سے 7 دنوں میں آراء طلب کر لی، نیپرا درخواست پر 21 نومبر کو سماعت کرے گا۔,Business
28,ایس آئی ایف سی کی مدد سے ملکی معیشت استحکام کی جانب گامزن,https://urdu.dunyanews.tv/index.php/ur/Business/849464,اسلام آباد: (دنیا نیوز) خصوصی سرمایہ کاری سہولت کونسل (ایس آئی ایف سی) کی مدد سے ملکی معیشت استحکام کی جانب گامزن ہو گئی۔ پی بی ایس کے مطابق حکومت ایس آئی ایف سی کے تعاون سے اقتصادی استحکام کی کوششیں جاری رکھے ہوئے ہے، جولائی تا اکتوبر تجارتی خسارہ 7.3 بلین ڈالر سے 6.9 بلین ڈالر تک آ گیا، گزشتہ مالی سال 9.5 بلین ڈالر کے مقابلے میں پاکستان کی برآمدات 13 فیصد اضافے کے ساتھ 10.8 بلین ڈالر ریکارڈ کی گئی ہیں۔ اکتوبر 2024 میں برآمدات میں 10 فیصد اضافہ اور درآمدات میں 8 فیصد کمی ہوئی، پہلی سہ ماہی میں 1.7 ٹریلین روپے کا بجٹ سرپلس ریکارڈ کیا گیا، اکتوبر 2024 میں ترسیلات زر 3 بلین ڈالر سے تجاوز کر گئیں۔ اسی طرح زرمبادلہ ذخائر میں اضافے کی توقع ہے، ایس آئی ایف سی کی عالمی سرمایہ کاروں کو مواقع کی فراہمی، مالیاتی نظام میں جدت اور تجارت کے فروغ کیلئے معاونت قابل تحسین ہے۔,Business
29,این ٹی ڈی سی 3کمپنیوں میں تقسیم، ایک کمپنی بجلی کی خرید وفروخت کرے گی: اویس لغاری,https://urdu.dunyanews.tv/index.php/ur/Business/849531,اسلام آباد:(دنیا نیوز) وفاقی وزیر توانائی سردار اویس لغاری نے کہا ہے کہ این ٹی ڈی سی کو تین مختلف کمپنیوں میں تبدیل کردیا، ایک کمپنی بجلی کی خرید وفروخت کرے گی۔ اسلام آباد میں میڈیا سے گفتگو کرتے ہوئے وفاقی وزیر توانائی سردار اویس لغاری کا کہنا تھا کہ عوام سے کیے گئے وعدے پورے کررہے ہیں،بجلی کی قیمتوں میں عوام کوریلیف دے رہے ہیں، صنعتی اور گھریلو صارفین کیلئے بجلی سستی کی ہے۔ انہوں نے کہا کہ ٹرانسمیشن لائنز کے منصوبوں کا بروقت  مکمل نہ ہونا بجلی مہنگی ہونے کی بڑی وجہ ہے، حکومت اصلاحاتی ایجنڈے پر کام کررہی ہے، این ٹی ڈی سی ماضی میں بدانتظامی کا شکار رہا۔ اویس لغاری کا کہنا تھا کہ  حکومت  نے اب بڑا فیصلہ کیا ہے اور  این ٹی ڈی سی کو تین مختلف کمپنیوں میں تبدیل کیا جارہا ہے، ایک کمپنی بجلی کی خریداری و فروخت کرے گی، ایک کمپنی منصوبوں کو مکمل کرے گی، جن منصوبوں کو 2018 میں ختم ہونا تھا وہ منصوبے 2026 میں ختم ہوں گے۔ وفاقی وزیر توانائی کا مزید کہنا  تھا کہ منصوبوں میں تاخیر ہمارا نظام برداشت نہیں کر سکتا، کوشش ہے ہر سال چھ ماہ کیلئے ایسا پیکیج لائیں ، ہمارے پاس اضافی بجلی موجود ہے ، خواہش ہے عوام مہنگی گیس کے بجائے سستی بجلی استعمال کریں۔,Business
30,صوبے زرعی آمدن پر ٹیکس لگانے کیلئے قانون سازی کی شرط پر عملدرآمد نہ کر سکے,https://urdu.dunyanews.tv/index.php/ur/Business/849465,اسلام آباد: (مدثر علی رانا) صوبے زرعی آمدن پر ٹیکس لگانے کیلئے قانون سازی کی شرط پر عملدرآمد نہ کر سکے۔ ذرائع کے مطابق آئی ایم ایف وفد آئندہ ہفتے صوبائی حکام سے الگ الگ مذاکرات کرے گا، نیشنل فسکل پیکٹ، امدادی قیمتوں کا تعین، بجٹ سرپلس سمیت اہم نکات ایجنڈے میں شامل ہیں۔ قومی مالیاتی معاہدے کے تحت 30 اکتوبر تک قانون سازی کا عمل مکمل کرنا تھا، آئی ایم ایف کیساتھ مذاکرات سے قبل پنجاب اور کے پی نے کابینہ سے منظوری لی، صوبائی اسمبلی سے زرعی آمدن پر ٹیکس لگانے کیلئے قانون تاحال منظور نہ ہو سکا۔ ذرائع کا کہنا ہے کہ آئی ایم ایف شرط کے مطابق صوبوں کو جنوری 2025 سے زرعی آمدن پر ٹیکس لگانا ہے، زرعی آمدن پر 5 فیصد سے 45 فیصد تک ٹیکس عائد کیا جائے گا، 30 اکتوبر تک تمام صوبوں میں زرعی آمدن پر ٹیکس لگانے کیلئے قانون سازی نہ ہو سکی۔ صوبائی اسمبلی سے قانون سازی نہ ہونے پر آئی ایم ایف کی شرط پوری نہیں ہوئی، سب سے پہلے زرعی آمدن پر ٹیکس کی پیشرفت خیبرپختونخوا نے کابینہ سے منظوری لیکر کی، پنجاب میں آئی ایم ایف وفد کا وزٹ شیڈول ہونے پر صوبائی کابینہ سے منظوری ہوئی جبکہ سندھ اور بلوچستان زرعی آمدن پر ٹیکس عائد کرنے کیلئے قانون سازی نہ کر سکے۔ ذرائع کا مزید کہنا ہے کہ قومی مالیاتی معاہدے کے تحت زرعی آمدن پر ٹیکس صوبے ہی جمع کریں گے، زرعی اشیاء کی امدادی قیمتیں مقرر نہ کرنے کیلئے صوبائی اقدامات کا جائزہ لیا جائے گا۔,Business
31,معاشی ترقی کیلئے معیشت کی ڈیجیٹلائزیشن ضروری ہے: وزیر خزانہ,https://urdu.dunyanews.tv/index.php/ur/Business/849380,اسلام آباد: (دنیا نیوز) وفاقی وزیر خزانہ محمد اورنگزیب نے کہا ہے کہ معاشی ترقی کیلئے معیشت کی ڈیجیٹلائزیشن ضروری ہے، اینڈ ٹو اینڈ ڈیجیٹائزیشن سے محصولات میں شفافیت آئے گی۔ وفاقی وزیر خزانہ محمد اورنگزیب سے ویون گروپ کے وفد نے ملاقات کی، وزیر خزانہ نے ٹیکس اصلاحات کے لیے حکومت کے عزم کا اعادہ کیا۔ محمد اورنگزیب نے کہا ہے کہ رواں مالی سال وفاقی ٹیکس ریونیو میں 29 فیصد اضافہ ہوا ہے، ایف بی آر سسٹم میں اب تک 6 لاکھ نئے فائلر شامل کیے گئے ہیں، ٹیکس نیٹ وسیع کرنے کیلئے ابھی بہت طویل سفر طے کرنا ہے۔ وزیر خزانہ نے کہا کہ ٹیکس ٹو جی ڈی پی تناسب 8 سے 9 فیصد تک ہے جو بہت کم ہے، آئی ایم ایف پروگرام مکمل ہونے تک تناسب 13.5 فیصد تک پہنچ جائے گا۔ محمد اورنگزیب نے کہا کہ بین الاقوامی سرمایہ کار پاکستان میں سرمایہ کاری کی خواہش رکھتے ہیں۔,Business
32,ملک عطیات سے نہیں ٹیکسوں پر چلتے ہیں: وفاقی وزیر خزانہ,https://urdu.dunyanews.tv/index.php/ur/Business/849360,اسلام آباد:(دنیا نیوز)وفاقی وزیر خزانہ محمد اورنگزیب نے کہا ہے کہ ملک عطیات سے نہیں چلتے ٹیکسوں پر چلتے ہیں۔ اسلام آباد میں  لٹریچر فیسٹیول سے خطاب  کرتے ہوئے  محمد اورنگزیب کا  کہنا تھا کہ  حکومت کا کام صرف پالیسی دینا ہے، کاروبار چلانا صرف نجی شعبے کا کام ہے۔ انہوں نے کہا کہ ملک عطیات سے نہیں چلتے ٹیکسوں پر چلتے ہیں، ہر کسی کو ٹیکس دینا ہو گا، حکومتی ملکیتی اداروں کی کئی سال پہلے نجکاری ہونی چاہیے تھی، ڈیپازٹ اور روول اوورکرنے کیلئےاب کوئی تیار نہیں ہے،چین، سعودی عرب اور یواےای سمیت دوست ممالک سے سرمایہ کاری کیلئے کوشاں ہیں،چین کے ساتھ سی پیک فیزون انفرااسٹرکچرکی تعمیرکیلئےتھاسی پیک کا فیز ٹو بزنس ٹو بزنس ہے۔ محمد اورنگزیب کا کہنا تھا کہ کاروباری طبقہ کو ذرا حوصلہ کرنا چاہیے، ملک میں میکرو اکنامک استحکام آچکا ہے،گزشتہ 12سے14ماہ میں بہت بہتری آئی ہے، آئی ایم ایف کےساتھ قرض معاہدےمیں کوئی چیز خفیہ نہیں ہے۔ وفاقی وزیرخزانہ نے کہا کہ کرنسی مستحکم اورزرمبادلہ ذخائرمیں استحکام آیا ہے،مارچ جون تک زرمبادلہ ذخائر3ماہ کی درآمدات کےمساوی ہوجائیں گے، ملک میں مہنگائی میں کمی آئی ہے،اس کا فائدہ عام آدمی کو پہنچنا چاہیے۔ ان کا کہنا تھا کہ عالمی مارکیٹ میں چکن کی قیمتوں میں 14 فیصد کمی، پاکستان میں 15 فیصداضافہ ہوگیا،حکومت نے ایک ارب ڈالر قرضہ واپس کیا،زرمبادلہ ذخائرپھربھی بہترہیں،ٹیکس ٹوجی ڈی پی 9 سے 10 فیصد پائیدار نہیں ہےٹیکس اصلاحات لانا ہوں گی،اسٹرکچرل اصلاحات ضروری ہیں۔ وفاقی وزیرخزانہ  نے کہا کہ ایف بی آرکی بطورادارہ ساکھ اور اعتماد بحال کرنی ہے،اینڈ ٹواینڈ ڈیجیٹائزیشن کیلئے ٹیکنالوجی پر توجہ ہے، ٹیکنالوجی صرف ایک حصہ ہے، بطورتنخواہ دار میں بھی بغیر ایڈوائزر کے ٹیکس ریٹرن فائل نہیں کرسکتا، ڈیجیٹائزیشن میں آگے بڑھ رہے ہیں،لیکج بند کریں گے،ری فنڈزمیں رشوت اورکرپشن والا کام بند کرنا ہوگا۔ محمداورنگزیب نے کہا کہ وزیراعظم براہ راست بیرونی سرمایہ کاری کیلئےبہت واضح ہیں،اب سب کچھ بی ٹو بی سطح پر ہوگا، حکومت کاکام کاروبارکرنا نہیں،نجی شعبےکوآگےآناچاہیے،پی آئی اے کی نجکاری کا معاملہ اتنا آسان نہیں ہے،ورنہ 10سال پہلے یہ کام ہو چکا ہوتا،سرکاری اداروں کی نجکاری کےکئی طریقے ہیں،آؤٹ سورسنگ اور پبلک پرائیویٹ پارٹنرشپ بھی ایک طریقہ ہے۔ ان کا مزید کہنا تھا کہ اگلےسال یورو بانڈ کے اجراءکا پلان ہے، پانڈا بانڈ کیلئے بھی بات کر رہے ہیں، پاکستان میں آبادی میں اضافے کی شرح 2.55 فیصد ہے، پاکستان میں آبادی میں تیز اضافے کا بم پھٹ چکا ہے،240 ملین کی آبادی کے ساتھ ہمیں اتنی دکت پیش آ رہی ہے،جب آبادی 400 سے 450 ملین تک پہنچ گئی تو پھر کیا ہوگا، ٹیکس،توانائی اور سرکاری اداروں میں اصلاحات شامل ہیں۔,Business
33,آئی ایم ایف نے 'بجلی سہولت پیکیج' کی منظوری دے دی,https://urdu.dunyanews.tv/index.php/ur/Business/849343,اسلام آباد: (دنیا نیوز) آئی ایم ایف نے وزارت توانائی کے بجلی سہولت پیکیج کی منظوری دے دی۔ ذرائع کے مطابق وزارت توانائی کے پیکیج کے اطلاق کیلئے عالمی مالیاتی ادارے (آئی ایم ایف) سے اجازت لی گئی تھی، آئی ایم ایف اگر اجازت نہ دیتا تو توانائی پیکیج کا اعلان نہیں کیا جانا تھا۔ ذرائع کا کہنا ہے کہ توانائی پیکیج کے تحت دیے گئے ریلیف پر بجٹ میں مختص رقم سے ایڈجسٹمنٹ ہو گی، پیکیج ریلیف دینے کیلئے وزارت توانائی، وزارت خزانہ نے آئی ایم ایف سے بات کی۔ وزارت توانائی کی جانب سےآئی ایم ایف کو بتایا گیا کہ توانائی پیکیج کے ذریعے ریلیف دینے سے مالیاتی خسارہ نہیں بڑھے گا، آئی ایم ایف کیساتھ مدت ختم ہونے پر دوبارہ آئی ایم ایف کیساتھ ڈسکس کیا جائے۔ ذرائع کا کہنا ہے کہ توانائی ریلیف پیکیج کی مدت معیار میں اضافے کا فیصلہ بھی آئی ایم ایف کی اجازت سے کیا جائے گا۔,Business
34,تین روز کمی کے بعد سونا پھر مہنگا، قیمت 2 لاکھ 78 ہزار روپے  سے متجاوز,https://urdu.dunyanews.tv/index.php/ur/Business/849283,کراچی: (دنیا نیوز) ملک میں سونے کی فی تولہ قیمت میں 2 ہزار روپے کا اضافہ ہوگیا۔ آل پاکستان جیمز اینڈ جیولرز ایسوسی ایشن کے مطابق سونے کی فی تولہ قیمت 2 لاکھ 78 ہزار 800 روپے ہوگئی ہے جبکہ 10 گرام سونے کی قیمت میں 1715 روپے کا اضافہ ہوا ہے جس کے بعد قیمت 2 لاکھ 39 ہزار 26 روپے ہوگئی ہے۔ ایسوسی ایشن کے مطابق عالمی بازار میں سونے کا بھاؤ 21 ڈالرز اضافے کے بعد2 ہزار 683 ڈالرز فی اونس ہو گیا ہے۔,Business
35,ایم ایل ون ٹیسٹ پراجیکٹ کراچی سے حیدرآباد کی فنانسنگ کیلئے فنانشل پلان تیار,https://urdu.dunyanews.tv/index.php/ur/Business/849241,اسلام آباد: (مدثر علی رانا) ایم ایل ون ٹیسٹ پراجیکٹ کراچی سے حیدرآباد کی فنانسنگ کیلئے فنانشل پلان تیار کر لیا گیا۔ پلاننگ کمیشن کی دستاویزات کے مطابق ایم ایل ون ٹیسٹ پراجیکٹ کیلئے 85 فیصد رقم چین فراہم کرے گا اور 15 فیصد مقامی ذرائع سے فنانسنگ ہو گی، پراجیکٹ کیلئے چین سے فنانسنگ پر 2.3 فیصد  تک شرح سود عائد ہو سکتی ہے۔ ایم ایل ون ٹیسٹ پراجیکٹ کراچی سے حیدرآباد کے 182 کلومیٹر کے ٹریک کو بچھانے کیلئے منصوبے کا افتتاح فروری 2025 اور کنسٹرکشن 3 برسوں میں مکمل ہو گی۔ ذرائع کے مطابق چینی حکام اور وزیراعظم نے ٹیسٹ پراجیکٹ کامیاب ہونے پر فیز ون کیلئے معاہدے پر اتفاق کیا، ٹیسٹ پراجیکٹ پر فنانشل انٹرنل ریٹ آف ریٹرن 5.44 فیصد تک ہو سکتا ہے۔ ایم ایل ون کے ٹیسٹ پراجیکٹ کراچی سے حیدرآباد کی لائف لائن 40 سال ہو گی، نئے ٹریک کی ایکسل لوڈ کپیسٹی 25 ٹن ہو گی جبکہ لانڈھی اور حیدرآباد میں 2 نئے سٹیشنز بھی قائم کیے جائیں گے۔ کراچی کینٹ اور سٹی کیلئے ٹرمینلز قائم کیے جائیں گے جبکہ جدید سگنل ٹیلی کمیونیکیشن سسٹم انسٹال کیا جائے گا، دسمبر میں ٹیکنیکل بڈ اور فنانشل بڈ اویلیوایشن کے بعد جنوری 2025 میں لون ایگریمنٹ طے پایا جائے گا۔ وفاقی وزیر منصوبہ بندی احسن اقبال اور سیکرٹری ریلوے نے ایم ایل ون پراجیکٹ پر چینی سفیر سے ملاقات بھی کی ہے۔,Business
36,ایک لاکھ 30 ہزار سے زائد صارفین سولر پر منتقل، بجلی کی طلب میں مسلسل کمی,https://urdu.dunyanews.tv/index.php/ur/Business/849240,اسلام آباد: (ذیشان یوسفزئی) ملک بھر نیٹ میٹرنگ اور سولر کی وجہ سے بجلی کی طلب میں مسلسل کمی آرہی ہے۔ این پی سی سی کے مطابق سالانہ بنیادوں پر بجلی کی طلب میں 6.4 فیصد کمی آئی ہے، بجلی کی طلب میں کمی کی بڑی وجہ صارفین کی سولر پر منتقلی قرار دی گئی ہے۔ دنیا نیوز کو دستیاب دستاویزات کے مطابق تین تقسیم کار کمپنیوں میں ایک لاکھ 30 ہزار 512 صارفین نیٹ میٹرنگ پر منتقل ہوئے ہیں جو مجموعی طور پر 1800 میگاواٹ سے زائد کے حامل ہیں۔ تین تقیسم کار کمپنیوں میں اسلام آباد الیکٹرک سپلائی کمپنی، لاہور الیکٹرک سپلائی کمپنی اور ملتان الیکٹرک پاور کمپنی شامل ہے، ان تین ڈسکوز میں تین ڈسکوز میں مزید 8 ہزار صارفین نے نیٹ میٹرنگ کی درخواستیں جمع کرائی ہیں تاکہ وہ بھی سولر پر منتقل ہو سکیں۔ سب سے زیادہ نیٹ میٹرنگ کی درخواستیں لیسکو میں آئی تھیں جو 53 ہزار سے زائد ہیں، میپکو میں 46 ہزار اور آئیسکو میں 38 ہزار سے زائد درخواستیں موصول ہوئی ہیں، نیٹ میٹرنگ والے صارفین میں صرف گھریلو نہیں بلکہ کمرشل اور انڈسٹریل بھی شامل ہیں۔ نیٹ میٹرنگ کے علاؤہ سولر کے آف گرڈ صارفین کا حکومت کے پاس کوئی ڈیٹا موجود نہیں ہے۔ ذرائع پاور ڈویژن نے بتایا ہے کہ سولر پر منتقلی کی بڑی وجہ بجلی کی بڑھتی ہوئی قیمتیں ہیں لیکن دوسری جانب حکومت کی کوشش ہے کہ وہ بجلی کی طلب میں اضافہ کروائے جس میں ان کو مسلسل ناکامی کا سامنا کرنا پڑ رہا ہے اور موجود صورتحال کے پیش نظر نیٹ میٹرنگ پر منتقل ہونے والے صارفین نیشل گرڈ سے نکل گئے ہیں اور کیپسٹی پیمنٹس کا بوجھ باقی صارفین پر پڑے گا۔ ذرائع نے مزید بتایا ہے کہ اب تک پاور ڈویژن نے اس بات پر کوئی سٹڈی نہیں کرائی کہ سولر کے اضافے کو کیسے روکا جائے گا یا بجلی کی طلب کیسے بڑھائی جائے گی۔,Business
37,ایس آئی ایف سی کی تیل کی ریفائنریوں کو توانائی کے وسائل کے مؤثر استعمال کی ہدایت,https://urdu.dunyanews.tv/index.php/ur/Business/849226,اسلام آباد: (دنیا نیوز) خصوصی سرمایہ کاری سہولت کونسل (ایس آئی ایف سی) نے تیل کی ریفائنریوں کو توانائی کے وسائل کے مؤثر استعمال کی ہدایت کر دی۔ ایس آئی ایف سی تیل کی ریفائنریوں کے چیلنجز حل کرنے کیلئے معاونت فراہم کرنے کیلئے سرگرم ہے۔ خصوصی سرمایہ کاری سہولت کونسل (ایس آئی ایف سی) کی جانب سے پٹرولیم ڈویژن کو ریفائنری اپ گریڈ منصوبے کی ہدایت کر دی گئی، پارکو فرنس آئل کو پٹرول اور ڈیزل میں تبدیل کرنے کا ہائیڈرو کریکر یونٹ کے قیام کا منصوبہ زیر غور ہے، ہائیڈرو کریکر یونٹ کی 1 بلین ڈالر کی سرمایہ کاری توانائی کے شعبے کو تحفظ فراہم کرے گی۔ ریفائنریوں نے  حکومت سے پٹرول اور ڈیزل کو سیلز ٹیکس سے مستثنیٰ کرنے کی درخواست کی، سیلز ٹیکس کی ترامیم ایس آئی ایف سی کی سرمایہ کاری حمایت کی عکاسی ہیں،سیلز ٹیکس ایکٹ 1990 تمام مال و خدمات پر سیلز ٹیکس نافذ کرتا ہے جس میں ترمیم کی کاوش جاری ہے۔ ایس آئی ایف سی کی مدد سے توانائی کے شعبے کی ترقی اقتصادی استحکام کا باعث بنے گی۔,Business
38,کراچی ایئرپورٹ کی درجہ بندی ای فور کیٹیگری میں تین سال کی توسیع,https://urdu.dunyanews.tv/index.php/ur/Business/849170,کراچی: (دنیا نیوز) کراچی ایئرپورٹ کی درجہ بندی کےحوالے سے اہم پیش رفت ہوئی، کراچی ایئرپورٹ کی درجہ بندی ای فور کیٹیگری میں تین سال کی توسیع کردی گئی۔ پاکستان ایئرپورٹس اتھارٹی نے کراچی ایئرپورٹ کے ای فورایروڈروم ریفرنس کوڈ توسیع کانوٹیفکیشن جاری کردیا، نوٹیفکیشن کے مطابق جناح انٹرنیشنل ایئرپورٹ کی کیٹیگری میں 18ستمبر2024سے17 ستمبر2027 تک ای فورکیٹیگری توسیع کی گئی ہے۔ نوٹیفکیشن کے مطابق ایروڈروم ای فورکیٹیگری والےایئرپورٹس پرایئربس 320 بوئنگ 777 سمیت دیگرطیارے لینڈ کر سکتے ہیں، پاکستان ایئرپورٹس اتھارٹی نے کراچی ایئرپورٹ کی ایروڈروم کیٹیگری ای فورکی تین سال کیلئے توسیع کا نوٹیفکیشن جاری کردیا۔ واضح رہے کہ ایئرپورٹس کی درجہ بندی عالمی سول ایوی ایشن رولز کے تحت ہر تین سال بعد جاری کی جاتی ہے۔,Business
39,زرمبادلہ کے ذخائر میں ایک کروڑ 80 لاکھ ڈالرز کا اضافہ,https://urdu.dunyanews.tv/index.php/ur/Business/849140,کراچی: (دنیا نیوز) سٹیٹ بینک آف پاکستان نے ملکی زر مبادلہ ذخائر کے ہفتہ وار اعداد وشمار جاری کردیے۔ سٹیٹ بینک کے مطابق ذخائر میں ایک ہفتے کے دوران ایک کروڑ 80 لاکھ ڈالر کا اضافہ  ہوا ہے جس کے بعد ڈالر ریزرو 11 ارب 17 کروڑ 50 لاکھ ڈالر ہو گئے ہیں جبکہ کمرشل بینکوں کے ڈیپازٹس میں ایک ہفتے میں 13.5 کروڑ ڈالر کی کمی آئی ہے  جس کے بعد ڈیپازٹس 4 ارب 75 کروڑ 72 لاکھ ڈالر رہ گئے ہیں ۔ بینکوں کے ڈالر ریزرو کم ہونے سے ملکی زرمبادلہ کے مجموعی ذخائر بھی گھٹ گئے ہیں، ملکی زرمبادلہ کے مجموعی ذخائر 15 ارب 93 کروڑ 18 لاکھ ڈالر رہ گئے ۔,Business
40,گندم بقایاجات: وفاق اور صوبے پاسکو کے 194 ارب روپے کے نادہندہ,https://urdu.dunyanews.tv/index.php/ur/Business/849088,اسلام آباد: (دنیا نیوز) گندم بقایاجات کی مد میں وفاق اور صوبے پاسکو کے 194 ارب روپے کے نادہندہ نکلے۔ ذرائع کے مطابق وزارت خزانہ نے پاسکو کوسب سے زیادہ 91 ارب 28 کروڑ روپے دینے ہیں، خیبر پختونخوا حکومت نے پاسکو کو 37 ارب روپے ادا کرنے ہیں۔ وزارت خزانہ کے ذرائع کے مطابق پنجاب حکومت نے پاسکو کو 32 ارب 46 کروڑ روپے دینے ہیں، پاسکو کے سندھ حکومت پر واجبات 17 ارب 46 کروڑ روپے ہو گئے ہیں۔ ذرائع کے مطابق آزاد کشمیر حکومت نے پاسکو کو 10 ارب 9 کروڑ روپے کی ادائیگیاں کرنی ہیں، گلگت بلتستان حکومت نے بھی پاسکو کو 4 ارب 13 کروڑ روپے دینے ہیں۔,Business
41,روپے کی قدر میں کمی، انٹربینک میں ڈالر مزید مہنگا ہوگیا,https://urdu.dunyanews.tv/index.php/ur/Business/849084,کراچی: (دنیا نیوز) انٹربینک میں آج روپے کے مقابلے میں ڈالر کی قیمت میں مزید اضافہ ریاکرڈ کیا گیا۔ کاروباری ہفتے کے چوتھے روز انٹربینک میں امریکی کرنسی کی قیمت میں 6 پیسے کا اضافہ ریکارڈ کیا گیا جس کے باعث انٹربینک میں ڈالر 277 روپے 95 پیسے پر بند ہوا ہے۔ واضح رہے کہ گزشتہ روز انٹربینک میں ڈالر 277 روپے 89 پیسے پر بند ہوا تھا۔,Business
42,سٹاک مارکیٹ میں تیزی، کاروبار کا مثبت رجحان رہا,https://urdu.dunyanews.tv/index.php/ur/Business/849080,کراچی: (دنیا نیوز) پاکستان سٹاک ایکسچینج میں آج مثبت رجحان دیکھنے میں آیا ہے جس کے باعث ہنڈرڈ انڈیکس ایک بار پھر بلند ترین سطح پرپہنچ گیا۔ کاروباری ہفتے کے چوتھے روز سٹاک مارکیٹ میں کاروبار کا اختتام مثبت زون میں ہوا جس کے باعث ہنڈر انڈیکس 499 پوائنٹس اضافے کیساتھ 92 ہزار 520 پوائنٹس کی سطح پر بند ہوا۔ واضح رہے کہ گزشتہ کاروباری دن کے اختتام پر ہنڈرڈ انڈیکس 282 پوائنٹس کی کمی کے ساتھ 92 ہزار 21 پوائنٹس کی سطح پر بند ہوا تھا۔ سٹاک مارکیٹ میں آج 17 ارب 33 کروڑ 90 لاکھ 52 ہزار 405 روپے مالیت کے 32 کروڑ 26 لاکھ 27 ہزار 966 شیئرز کا لین دین ہوا۔,Business
43,ایم ایل ون فنانسنگ کیلئے چینی حکام کو اکنامک اینڈ کمرشل قونصلر کے ذریعے خط,https://urdu.dunyanews.tv/index.php/ur/Business/849077,اسلام آباد: (مدثر علی رانا) پاکستان نے اکنامک اینڈ کمرشل قونصلر کے ذریعے ایم ایل ون فنانسنگ کیلئے چینی حکام کو خط لکھ دیا۔ قائمہ کمیٹی منصوبہ بندی میں ایم ایل ون کی تعمیر کیلئے پلان پر ریلوے حکام نے بریفنگ دیتے ہوئے کہا ہے کہ کراچی سے حیدرآباد ٹیسٹ پراجیکٹ کے بعد حیدرآباد سے ملتان پراجیکٹ شروع ہو گا، چینی حکام کے ساتھ کراچی سے حیدرآباد ٹیسٹ پراجیکٹ کی فنانسنگ کیلئے میٹنگ آئندہ ہفتے ہو گی۔ ایڈیشنل سیکرٹری نے کہا ہے کہ ایم ایل ون ٹیسٹ پراجیکٹ کی تکمیل کے بعد ٹرین کی رفتار 160 کلو میٹر فی گھنٹہ ہو گی، ٹیسٹ پراجیکٹ میں کراچی سے حیدرآباد تک پٹڑی کے دونوں اطراف فینسنگ لگائی جائے گی۔ ریلوے ڈویژن حکام کے مطابق پاکستان میں فی کس آمدنی میں کمی کے باعث تیز رفتار ٹرین پراجیکٹ نہیں لایا جا سکتا، پاکستان کو تیز رفتار ٹرین سروس چلانے کیلئے 62 ارب ڈالر سے زائد کی ضرورت ہو گی۔ حکام نے بریفنگ دیتے ہوئے کہا کہ تیز رفتار ٹرین سروسز چلانے سے لاہور سے کراچی کا سفر جہاز سے زیادہ مہنگا ہو جائے گا، ایم ایل ون بننے کے بعد کراچی سے لاہور کا سفر تقریباً 10 گھنٹوں میں طے کیا جا سکے گا۔,Business
44,رواں سال چینی مارکیٹ میں 30 کروڑ ڈالر کے پانڈا بانڈز کا اجرا نہیں ہو گا,https://urdu.dunyanews.tv/index.php/ur/Business/849075,اسلام آباد: (مدثر علی رانا) رواں مالی سال چینی مارکیٹ میں 30 کروڑ ڈالر کے پانڈا بانڈز کا اجرا نہیں ہو سکے گا۔ وزارت خزانہ کے مطابق پراسیس میں زیادہ وقت لگنے کے باعث جون 2025 کے بعد پانڈا بانڈز کا اجرا ہو سکے گا، رواں مالی سال ایکسٹرنل فنانسنگ میں پانڈا بانڈز اجرا کا پلان شامل ہے، 30 کروڑ ڈالر کے پانڈا بانڈز جاری نہ ہونے کے باعث ایکسٹرنل فنانسنگ کا بوجھ بڑھے گا۔ ذرائع کا کہنا ہے کہ چائنہ ایکسپورٹ اینڈ کریڈٹ انشورنس سے پانڈا بانڈ جاری کرنے کیلئے حمایت مانگی گئی تھی، کمپنی کی حمایت کے بغیر کمرشل بینک سرمایہ کاری کرنے سے ہچکچاہٹ محسوس کرتے ہیں۔ ذرائع وزارت خزانہ  کے مطابق بانڈز بیرونی قرضوں پر سود کی ادائیگی اور خسارہ پورا کرنے کیلئے جاری ہوں گے، رواں مالی سال کی آئندہ سہ ماہی کے دوران پانڈا بانڈز کا اجرا کیا جانا تھا، بانڈز ٹرانزیکشن کیلئے چین کی کریڈٹ ریٹنگ ایجنسیز سے اظہار دلچسپی کی درخواستیں طلب کی تھیں۔,Business
45,یوٹیلیٹی سٹورز پر چینی 13 روپے فی کلو سستی، نوٹیفکیشن جاری,https://urdu.dunyanews.tv/index.php/ur/Business/849036,اسلام آباد: (دنیا نیوز) یوٹیلیٹی سٹورز کارپوریشن نے چینی کی قیمت میں 13 روپے فی کلو کمی کر دی۔ چینی کی قیمتوں میں کمی کا نوٹیفکیشن بھی جاری کر دیا گیا، نوٹیفکیشن کے مطابق یوٹیلیٹی سٹورز پر چینی فی کلو 140 روپے فی کلو مقرر کی گئی ہے، چینی کی قیمت میں کمی کا اطلاق فوری طور پر کیا جائے گا۔ اس سے قبل یوٹیلیٹی سٹورز پر چینی کی قیمت 153 روپے فی کلو مقرر تھی۔ یوٹیلیٹی سٹورز کارپوریشن نے شوگر ملز سے چینی کی قیمت کم کرنے کی درخواست کی تھی، شوگر ملز مالکان نے فروخت کی گئی چینی پر یوٹیلیٹی سٹورز کو 17 روپے فی کلو کمی کی۔ شوگر ملز مالکان سے ری بیٹ لینے کے بعد یوٹیلیٹی سٹورز نے چینی سستی کی، یوٹیلیٹی سٹورز نے 12 ہزار میٹرک ٹن چینی کی خریداری کی تھی۔,Business
46,ایس آئی ایف سی کے تعاون سے پاکستان میں آسٹریلوی زرعی مہارت کا نفاذ,https://urdu.dunyanews.tv/index.php/ur/Business/849024,"اسلام آباد: (دنیا نیوز) خصوصی سرمایہ کاری سہولت کونسل (ایس آئی ایف سی) کے تعاون سے حکومت پاکستان نے خوراک اور دودھ کی پیداوار میں اضافہ کرنے کیلئے زراعت اور لائیو سٹاک کے شعبوں میں آسٹریلیا کی مہارت سے استفادہ کرنے کا ارادہ کیا ہے۔ زراعت کے شعبے میں جدید ٹیکنالوجی، معیاری بیج اور اناج کے ذخیرہ کے نئے طریقوں اور تجربات کیلئے آسٹریلوی تکنیکی معاونت درکار ہے۔ اسی سلسلے میں حکومت نے فصلوں کی فی ایکڑ پیداوار کو بڑھانے کیلئے 400 ارب روپے مختص کئے ہیں جن میں کسان کارڈ، گرین ٹریکٹر اور شمسی توانائی کے منصوبے شامل ہیں۔ اس کے علاوہ حکومت لائیو سٹاک کے منصوبوں میں 20 ارب روپے کی سرمایہ کاری کر رہی ہے جس میں لائیو سٹاک فارمر کارڈ متعارف کرانا اور مویشیوں کی بیماری سے نمٹنے کی حکمت عملی بھی شامل ہے۔ مویشیوں کی بیماری کے اثرات کو مدنظر رکھتے ہوئے بیماری سے پاک گوشت کی برآمد کو یقینی بنانے کیلئے 400,000 بچھڑوں کی افزائش نسل کا ہدف بھی مقرر کیا گیا ہے، یہ اقدامات پاکستان کے زرعی شعبے کو مضبوط کرنے، غذائی تحفظ کو بہتر بنانے اور معاشی استحکام کو فروغ دینے میں اہم کردار ادا کریں گے۔ اس کے علاوہ جنگلات کی بحالی کیلئے بھی ڈرون کے ذریعے نگرانی اور جنگلی حیات کے تحفظ کیلئے عوامی آگاہی مہمات کیلئے پاکستان میں آسٹریلوی ٹیکنالوجی کا استعمال کیا جا رہا ہے۔ آبی زراعت کے شعبے میں 100 ایکڑ کے رقبے پر جھینگے کی افز ائش کیلئے آسٹریلوی مہارت کی مدد سے ایک پائلٹ پروجیکٹ کا آغاز کیا گیا ہے جس کے نتیجے میں سالانہ 100 ٹن پیداوار کی توقع کی جا رہی ہے۔ سموگ کنٹرول پروگرام کے تحت کسانوں کو 5 ارب روپے کی جدید مشینری کی فراہمی کے علاوہ دھان کی باقیات کے دوبارہ استعمال کی ترغیب بھی شامل ہے۔ ایس آئی ایف سی کی کاوشوں اور حکومتی اقدامات کی بدولت آسٹریلوی مہارت کو پاکستان کے زرعی شعبے میں متعارف کرایا جا رہا ہے جو سموگ کنٹرول، غذائی تحفظ، اور بیج کے معیار میں نمایاں بہتری لانے کی ضمانت ہے۔",Business
47,پاکستانی باکسرشعیب خان زہری نے انٹرنیشنل باکسنگ فائٹ جیت لی,https://urdu.dunyanews.tv/index.php/ur/Sports/849493,مسقط: (دنیانیوز ) پاکستانی باکسر شعیب خان زہری نے انٹرنیشنل باکسنگ فائٹ جیت لی۔ مسقط میں  انٹرنیشنل باکسنگ فائٹ کے مقابلے کا اہتمام کیا گیا جس میں شعیب خان نے افغان باکسرکو ہرا کر انٹرنیشنل باکسنگ ٹائٹل جیت لیا۔ علاوہ ازیں شعیب خان زہری کی فائٹ رواں سال کے آخری مہینے دسمبر میں بھارتی باکسر کے ساتھ ہوگی۔,Sports
48,پاکستانی خاتون شوٹر کشمالہ طلعت نے  ایشیا کی دوسری بہترین شوٹر کا اعزاز حاصل کرلیا,https://urdu.dunyanews.tv/index.php/ur/Sports/849578,لاہور:(ویب ڈیسک ) ایشین شوٹنگ کنفیڈریشن نے اپنی سالانہ رینکنگ جاری کردی جس میں پاکستان کی اولمپیئن شوٹر کشمالہ طلعت کو 10 میٹر ائر پسٹل میں ایشیا کی دوسری بہترین شوٹر قرار دے دیا۔ خواتین کی 10 میٹر ائر پسٹل رینکنگ میں کشمالہ طلعت 1350 پوائنٹس کے ساتھ دوسرے نمبر پر ہیں جبکہ بھارت کی ایشا سنگھ 1500 پوائنٹس کے ساتھ پہلے نمبر پر موجود ہیں۔ اسی  طرح خواتین کی 25 میٹر پسٹل رینکنگ میں کشمالہ طلعت نے 29ویں پوزیشن حاصل کی ہے، مردوں کی رینکنگ میں بھی پاکستانی کھلاڑی نمایاں رہے، 10 میٹر ائر پسٹل میں گلفام جوزف ساتویں نمبر پر جبکہ 25 میٹر ریپڈ فائر ایونٹ میں جی ایم بشیر 15 ویں نمبر پر ہیں۔,Sports
49,ورلڈ باڈی بلڈنگ اینڈ فزیق چیمپیئن شپ: پاکستانی بلال احمد نے گولڈ میڈل جیت لیا,https://urdu.dunyanews.tv/index.php/ur/Sports/849547,مالے :(ویب ڈیسک )جنوبی ایشیا کے ملک مالدیپ میں ہونے والی پندرہویں ورلڈ باڈی بلڈنگ اینڈ فزیق چیمپیئن شپ میں پاکستانی بلال احمد نے گولڈ میڈل حاصل کر لیا۔ بلال احمد نے مینز فزیک کیٹیگری میں گولڈ میڈل جیتا، انہوں نے گزشتہ برس جنوبی ایشیا ورلڈ باڈی بلڈنگ چیمپیئن شپ میں بھی گولڈ میڈل حاصل کیا تھا۔ پاکستان باڈی بلڈنگ فیڈریشن کے سیکریٹری سہیل انور کا کہنا تھا کہ بلال احمد کو پرائیویٹ سپانسر شپ سے ورلڈ باڈی بلڈنگ چیمپیئن شپ میں شرکت کے لیے بھیجا، حکومت پاکستان کو باڈی بلڈرز کی بھی حوصلہ افزائی کرنی چاہیے۔ دوسری جانب چیمپیئن شپ میں کامیابی کے بعد بلال احمد کا کہنا تھا کہ گولڈ میڈل جیتنے پر اللہ تعالی کا شکر گزار ہوں۔,Sports
50,سعودیہ میں ہونیوالا آئی ٹی ایف جونئیر ایونٹ پاکستانی جوڑی نے جیت لیا,https://urdu.dunyanews.tv/index.php/ur/Sports/849562,ریاض: (ویب ڈیسک) پاکستانی جوڑی نے سعودی عرب میں ہونے والا آئی ٹی ایف جونئیر ایونٹ جیت لیا۔ احمد نائیل قریشی اور بلال عاصم نے آئی ٹی ایف جے 60 ٹورنامنٹ جیتا، ریاض میں ہونے والے ایونٹ کے فائنل میں پاکستانی جوڑی نے ہانگ کانگ اور سعودی پلیئرز کے پیئر کو ہرایا۔ نائیل اور بلال نے عیسیٰ علی اور جیکب کیلیانگ شین کو 5-7  اور 5-7 سے شکست دی۔,Sports
51,پاکستانی طیب اکرام بلا مقابلہ صدر انٹرنیشنل ہاکی فیڈریشن منتخب,https://urdu.dunyanews.tv/index.php/ur/Sports/849568,عمان :(ویب ڈیسک ) پاکستان کے طیب اکرام 8 برس کیلئے بلا مقابلہ انٹرنیشنل ہاکی فیڈریشن کے صدر منتخب ہوگئے۔ عمان کے شہر مسقط میں انٹرنیشنل ہاکی فیڈریشن کے سو سال مکمل ہونے پر تقریب کا اہتمام کیا گیا جس میں ایف آئی ایچ کانگریس کے 49 ویں اجلاس میں اہم فیصلے بھی کیے گئے،ایف آئی ایچ نے آئین میں ترمیم کرتے ہوئے فیڈریشن کے صدر کی مدت کو 4 سال سے بڑھا کر آٹھ برس کیا۔ اجلاس میں نئے صدر کے انتخاب کےلیے موجودہ صدر طیب اکرام کے مقابلے میں کوئی امیدوارسامنے نہیں آیا اور وہ بلا مقابلہ ایف آئی ایچ کے مسلسل دوسری مرتبہ صدر منتخب ہوگئے۔ خیال رہے طیب اکرام ایف آئی ایچ کے 8 سالہ مدت کےلیے صدر منتخب ہونے والے پہلے صدر ہیں۔ واضح رہے  طیب اکرام دوسال قبل بھارت کے نریندر بٹرا کے استعفیٰ کے بعد ایف آئی ایچ کے صدر منتخب ہوئے تھے۔,Sports
52,اے ٹی پی موزیل اوپن ٹینس ٹورنامنٹ: انگلینڈ کے کیمرون نوری سیمی فائنل میں پہنچ گئے,https://urdu.dunyanews.tv/index.php/ur/Sports/849424,پیرس: (ویب ڈیسک) انگلینڈ کے کیمرون نوری اے ٹی پی موزیل اوپن ٹینس ٹورنامنٹ کے سیمی فائنل میں پہنچ گئے۔ انگلینڈ کے نامور ٹینس سٹار کیمرون نوری اپنی عمدہ کھیل کے سلسلے کو برقرار رکھتے ہوئے اے ٹی پی موزیل اوپن ٹینس ٹورنامنٹ میں مردوں کے سنگلز مقابلوں کے سیمی فائنل راؤنڈ میں پہنچے، 29 سالہ برطانوی ٹینس سٹارکیمرون نوری نے جولائی 2024ء کے بعد یہ تیسری اے ٹی پی ٹور پر کامیابی حاصل کی ہے۔ مردوں کے سنگلز مقابلوں کے کوارٹر فائنل راؤنڈ میں 29 سالہ برطانوی ٹینس سٹارکیمرون نوری نے عمدہ کھیل پیش کرتے ہوئے بیلجیم کے حریف کھلاڑی زیزو برگس کو 3-6، 7-6(8-6)اور 1-6 سے شکست دے کر ٹورنامنٹ کے سیمی فائنل راؤنڈ کے لئے کوالیفائی کرلیا، جہاں ان کا مقابلہ میزبان فرانسیسی حریف کھلاڑی کورینٹین موٹیٹ سے ہوگا۔,Sports
53,مظفر گڑھ نویں تھل جیپ ریلی کے کوالیفائنگ راؤنڈ کے مقابلے مکمل,https://urdu.dunyanews.tv/index.php/ur/Sports/849428,مظفر گڑھ: (دنیا نیوز) مشکل ٹریک پر ڈرائیورز کا امتحان، مظفر گڑھ نویں تھل جیپ ریلی کے کوالیفائنگ راؤنڈ کے مقابلے مکمل ہوگئے۔ پری پیئرڈ کیٹیگری میں نادر مگسی نے پہلی پوزیشن حاصل کی، نادر مگسی نے 1 منٹ 34 سیکنڈ اور 20 پوائنٹس میں ٹریک مکمل کیا، فیصل شادی دوسرے نمبر پر رہے، ڈرائیور آصف کی گاڑی کو حادثہ پیش آگیا، ٹریک سے چند منٹ پہلے گاڑی الٹ گئی۔ خواتین ریسرز میں دینا پٹیل ایک منٹ 51 سیکنڈ میں فاصلہ طے کرکے پہلے نمبر پر رہیں، آج سٹاک کیٹیگری اور اتوار کو پری پیئرڈ کیٹیگری کے مقابلے ہوں گے۔,Sports
54,بیس بال یونائیٹڈ عرب کلاسک ، پاکستان کی مسلسل دوسری فتح,https://urdu.dunyanews.tv/index.php/ur/Sports/849222,دبئی : (ویب ڈیسک ) بیس بال یونائیٹڈ عرب کلاسک میں ٹیم پاکستان نے مسلسل دوسری فتح حاصل کرلی۔ میڈیا رپورٹ کے مطابق پاکستان نے ایونٹ کے اپنے دوسرے میچ میں متحدہ عرب امارات کو شکست دی، میزبان یو اے ای کے خلاف پاکستان ٹیم 3-10 کے  سکور سے کامیاب ہوئی۔ اس سے قبل پاکستان نے پہلے میچ میں بنگلادیش کو 0-10 سے شکست دی تھی۔ ایونٹ میں پاکستان ٹیم جمعے کے روز روایتی حریف بھارت سے مقابلہ کرے گی، پاکستان ٹیم دو میں سے دو میچز جیت کر گروپ میں اب تک سرفہرست ہے۔,Sports
55,محمد آصف نے عالمی چیمپئن شپ جیت کرقوم کا سرفخرسے بلندکردیا : وزیراعظم,https://urdu.dunyanews.tv/index.php/ur/Sports/849022,اسلام آباد: (دنیا نیوز) وزیراعظم محمد شہباز شریف نے قومی کیوئسٹ محمد آصف کو دوحہ میں انٹرنیشنل بلیئرڈز اینڈ ورلڈ سنوکر فیڈریشن (IBSF) چیمپئن شپ جیتنے پر مبارکباد دی۔ وزیراعظم شہباز شریف نے اپنے بیان میں کہا محمد آصف نے تیسری مرتبہ بین الاقوامی چیمپئن شپ جیت کر پوری قوم کا سر فخر سے بلند کر دیا، محمد آصف کے اہل خانہ اور اس کے کوچ بھی اس فتح پر مبارک کے مستحق ہیں، عالمی چیمپئن شپ جیتنے کیلئے محمد آصف نے شب و روز محنت کی جس کیلئے وہ لائق تحسین ہیں۔ یہ بھی پڑھیں:قومی کیوئسٹ محمد آصف نے تیسری بارعالمی سنوکر چیمپئن شپ جیت لی وزیرِاعظم کا مزید کہنا تھا پاکستان کے باصلاحیت نوجوان کھیل کے میدانوں میں ملک کا نام روشن کر رہے ہیں، حکومت ہر ممکن کوشش کر رہی ہے کہ کھلاڑیوں کو عالمی معیار کی سہولیات فراہم کی جائیں، عالمی مقابلوں کیلئے کھلاڑیوں کو تیاری کی معیاری سہولیات کی فراہمی حکومت کی اولین ترجیح ہے۔ واضح رہے کہ گزشتہ روز  آئی بی ایس ایف ورلڈ سنوکر چیمپئن شپ میں پاکستان کے محمد آصف نے تیسری مرتبہ  ٹائٹل  اپنے نام کیا تھا ،  محمد آصف نے اس سے قبل 2012ء اور 2019ء میں بھی ورلڈ چیمپئن شپ جیتی تھی۔,Sports
56,سموگ میں شدت، وزیراعلیٰ پنجاب کی ہدایت پرسپورٹس گالا ملتوی,https://urdu.dunyanews.tv/index.php/ur/Sports/849018,لاہور : (دنیانیوز) پنجاب میں سموگ کی شدت برقرار ، وزیراعلیٰ پنجاب مریم نواز شریف کی ہدایت پر سپورٹس گالا ملتوی کر دیا گیا۔ سینئر صوبائی وزیر مریم اورنگزیب کا اپنے ایک بیان کہنا ہے کہ عوام کی صحت کو لاحق خطرات کے پیش نظر سموگ سیزن کے بعد سپورٹس گالا منعقد کیا جائے گا، پنجاب حکومت نے نوجوانوں کو کھیلوں کے میدان میں آگے لانے کے لیے سپورٹس گالا منعقد کرنے کا فیصلہ کیا تھا۔ مریم اورنگزیب نے مزید کہا کہ پنجاب حکومت نے لاہور میں شہریوں میں ماسک فراہمی کی مہم بھی شروع کر دی ہے، سینکڑوں مساجد سے سموگ میں احتیاطی تدابیر اختیار کرنے اور غیر ضروری طور پر گھروں سے نہ نکلنے کے اعلانات کا سلسلہ بھی جاری ہے۔ ان کاکہنا تھا کہ  اس حوالے سے 9 ہزار کسانوں کی تربیت مکمل کر لی گئی، سکولوں میں سموگ کے خلاف لیکچرز کا سلسلہ بھی جاری ہے، 9 سے زائد مقامات پر آگ جلانے والوں کے خلاف کارروائی کی گئی، 15 ایف آئی آرز درج اور چار لاکھ روپے سے زائد کے جرمانے عائد کیے گئے ہیں۔ سینئر وزیر کا کہناتھا  کہ لاہور اور اس کے مضافات میں وسیع کڑی نگرانی اور گشت کے اقدامات پر سختی سے عملدرآمد کیا جا رہا ہے، 28 مقامات پرآگ لگنے کی اطلاعات جھوٹ ثابت ہوئیں، اینٹی سموگ مہم میں محکموں اور انتظامیہ کے علاوہ 3 ہزار 850 رضاکار کمیٹیاں بھی خدمات انجام دے رہی ہیں، ای پی اے اور سی ٹی او سکواڈزکی زیرنگرانی ریت کی ٹرالیوں کی نائٹ سرویلنس کا عمل بھی جاری ہے، پنجاب حکومت نے سموگ کے خطرات اور احتیاطی تدابیر سے متعلق ہزاروں کی تعداد میں تحریری مواد بھی عوام میں تقسیم کیا ہے۔,Sports
57,الجیرین باکسر ایمان خلیف کی میڈیکل رپورٹ لیک، نیا تنازع کھڑا ہوگیا,https://urdu.dunyanews.tv/index.php/ur/Sports/848702,پیرس:(ویب ڈیسک) پیرس اولمپکس کے دوران جینڈر شناخت سے متعلق تنازعات میں الجھی الجیرین باکسر ایمان خلیف نے خواتین کے باکسنگ مقابلوں میں گولڈ میڈل اپنے نام کیا تھا تاہم اب وہ ایک بار پھر تنازع میں پھنس گئی ہیں۔ غیرملکی میڈیا کے مطابق ایمان خلیف کی میڈیکل رپورٹ لیک ہوگئی ہے جس میں انکشاف ہوا ہےکہ 25 سالہ باکسر خاتون نہیں بلکہ مرد ہے۔ غیر ملکی میڈیا کے مطابق یہ رپورٹ ابتدائی طور پر 2023 میں فرانسیسی اور الجزائری ماہرین نے پیرس کے ہسپتال اور الجزائر کے ہسپتال میں تیار کی تھی، غیر مصدقہ رپورٹ میں الزام لگایا گیا کہ  ایمان خلیف میں مردانہ خصوصیات ہیں۔ ایمان خلیف کی میڈیکل رپورٹ لیک ہونےکے سوشل میڈیا پر صارفین ان سےگولڈ میڈل واپس لینے کا مطالبہ کر رہے ہیں۔ خیال رہےکہ  ایمان خلیف نے رواں سال پیرس اولمپک گیمز 2024  میں بطور خاتون طلائی تمغہ جیتا تھا اور وہ ایونٹ کے دوران اپنی جسمانی ساخت کی وجہ سے خبروں کی زینت بنی رہی تھیں۔,Sports
58,محمد وسیم فلائی ویٹ کیٹیگری میں ڈبلیو بی اے باکسنگ رینکنگ میں سرفہرست آنیوالے پہلے پاکستانی,https://urdu.dunyanews.tv/index.php/ur/Sports/848626,اسلام آباد: (دنیا نیوز) محمد وسیم فلائی ویٹ کیٹیگری میں ڈبلیو بی اے باکسنگ رینکنگ میں سرفہرست آنے والے پہلے پاکستانی باکسر بن گئے۔ پاکستانی باکسر محمد دسمبر 2024 میں 10 راؤنڈ پر مشتمل ڈبلیو بی اے ٹائٹل کے لئے رنگ میں اتریں گے۔ محمد وسیم نے 2025 میں انٹرنیشنل رنگ پاکستان میں سجانے کی بھی تیاریاں شروع کر دیں، پاکستان باکسر محمد وسیم نے انٹرنیشنل نجی کمپنی سے معاہدہ کرلیا۔,Sports
59,جونیئر ایشیا کپ ہاکی ٹورنامنٹ کی تیاری کیلئے تربیتی کیمپ کراچی میں شروع,https://urdu.dunyanews.tv/index.php/ur/Sports/848456,کراچی :(ویب ڈیسک ) جونیئر ایشیا کپ ہاکی ٹورنامنٹ کی تیاری کےلیے قومی جونیئر ٹیم کا تربیتی کیمپ کراچی میں شروع ہوگیا۔ کراچی میں شروع ہونے والے ٹریننگ کیمپ کے پہلے دن کھلاڑیون نے صبح کے سیشن میں فزیکل فٹنس کے ساتھ مختلف ڈرلز پر کام کیا گیا، شام کےسیشن میں جونیئر ٹیم کے کھلاڑیوں کو تین گروپس میں تقسیم کرکے ٹریننگ کرائی گئی۔ مینجر اجمل خان لودھی کا کہنا ہے کہ ٹیم عمان میں 26 نومبر سے شیڈولڈ جونیئر ایشیا کپ میں حصہ لے گی۔ انہوں نے مزید کہا کہ کھلاڑیوں میں ٹیلنٹ تو بہت ہے، کیمپ میں ان کی خامیوں کو دور کرنے اور کھیل میں مزید بہتری لانے کی کوشش کریں گے۔,Sports
60,راجن پور میں کبڈی کا میلہ، پہلوانوں نے چار چاند لگا دیئے,https://urdu.dunyanews.tv/index.php/ur/Sports/848260,راجن پور: (دنیا نیوز) راجن پور میں کبڈی کا میلہ سجا، پہلوانوں نے چار چاند لگا دیئے۔ کبڈی میلے کے دوران پہلوانوں نے ایسے داؤ پیج دکھائے شائقین داد دیئے بغیر نہ رہ سکے، ڈھول کی تھاپ نے بھی کبڈی کا مزہ دوبالا کر دیا۔ مقامی کھلاڑیوں کا کہنا تھا کہ اگر ایسے مقابلوں کی حوصلہ افزائی کی جائے تو نوجوانوں میں کھیلوں کا شوق بڑھتا ہے۔,Sports
61,پاکستان آرمی نے مینز اینڈ ویمنز نیشنل سوئمنگ چیمپئن شپ جیت لی,https://urdu.dunyanews.tv/index.php/ur/Sports/848183,لاہور: (دنیا نیوز) پاکستان آرمی نے مینز اینڈ ویمنز نیشنل سوئمنگ چیمپئن شپ جیت لی۔ مینز ایونٹ میں پاکستان آرمی نے 14 گولڈ 11 سلور اور چھ برانز میڈلز حاصل کیے، سندھ کی ٹیم تین گولڈ دو سلور اور پانچ برانز میڈل کے ساتھ دوسرے نمبر پر رہی، پنجاب کا تیسرا اور واپڈا کا چوتھا نمبر رہا۔ پاکستان آرمی کے احمد درانی بیسٹ سوئمر قرار پائے، احمد درانی نے مجموعی طور پر پانچ گولڈ میڈلز حاصل کیے۔ ویمنز ایونٹ میں آرمی نے 9 گولڈ تین سلور اور چار برانز میڈلز کے ساتھ چیمپئن شپ اپنے نام کی، سندھ کی ٹیم چھ گولڈ چھ سلور اور دو برانز میڈلز کے ساتھ دوسرے نمبر پر رہی۔ ویمنز ایونٹ میں واپڈا نے تیسری اور پنجاب نے چوتھی پوزیشن حاصل کی، پاکستان آرمی کی جہاں آرا نبی نے پانچ گولڈ میڈلز حاصل کیے اور بیسٹ سوئمر قرار پائیں۔,Sports
62,سعودی عرب نے پاکستان ویمن فٹبال ٹیم کو فرینڈلی میچ کی دعوت دیدی,https://urdu.dunyanews.tv/index.php/ur/Sports/847927,ریاض: (ویب ڈیسک) سعودی عرب فٹبال فیڈریشن نے پاکستان ویمن فٹبال ٹیم کو فرینڈلی میچ کے لیے دعوت دے دی۔ سعودی عرب نے اس ماہ فیفا ونڈو میں خواتین فرینڈلی میچ کے لیے پی ایف ایف سے رابطہ کرلیا ہے، سعودی عرب نے قطر میں پاکستان سے ویمن فٹبال میچ کھیلنے کی پیشکش کی ہے۔ خواتین کی فیفا فرینڈلی ونڈو 25 نومبر سے 7 دسمبر کے درمیان ہے، اس حوالے سے پاکستان فٹ بال فیڈریشن نے سعودی عرب سے میچ کھیلنے پر دلچسپی کا اظہار کیا ہے۔ میچ کے لیے پاکستان ٹیم کے تمام اخراجات بھی سعودی فٹبال فیڈریشن برداشت کرے گی، میچ کے لیے دونوں ٹیموں کا تربیتی کیمپ بھی قطر میں ہی لگایا جائے گا۔,Sports
63,جونئیر ہاکی ایشیا کپ کیلئے کھلاڑیوں اور ٹیم مینجمنٹ کا اعلان,https://urdu.dunyanews.tv/index.php/ur/Sports/847926,کراچی: (ویب ڈیسک) پاکستان ہاکی فیڈریشن (پی ایچ ایف) نے جونئیر ہاکی ایشیا کپ کی تیاری کے کیمپ کے لیے کھلاڑیوں اور ٹیم مینجمنٹ کا اعلان کردیا۔ پی ایچ ایف کے مطابق نیشنل جونیئر ہاکی چیمپئن شپ میں عمدہ کارکردگی دکھانے والے 67 نوجوان کھلاڑیوں کو کیمپ میں طلب کیا گیا ہے، تمام کھلاڑیوں کو کیمپ کمانڈنٹ انٹرنیشنل اجمل خان لودھی کو 3 نومبر کو کراچی میں رپورٹ کرنے کی ہدایت کی گئی ہے۔ ٹیم منیجمنٹ میں منیجر انٹرنیشنل اجمل خان لودھی، ہیڈ کوچ اولمپین قمر ابراہیم ۔کوچ اولمپین کامران اشرف،اسسٹنٹ کوچ انٹرنیشنل یاسر اسلام کو مقررکیا گیا ہے۔ ویڈیو اینالسٹ ابوزر امراؤ اور فزیو تھراپسٹ ڈاکٹر مبشر ہوں گے جبکہ جونئیر ایشیا کپ 26 نومبر سے مسقط عمان میں شروع ہوگا۔,Sports
64,میریڈا اوپن ٹینس : این لی ویمنز سنگلز کوارٹر فائنل میں داخل,https://urdu.dunyanews.tv/index.php/ur/Sports/847821,میکسیکو سٹی : (ویب ڈیسک ) امریکا کی ٹینس کھلاڑی این لی اپنی عمدہ کارکردگی کی بدولت ڈبلیو ٹی اے میریڈا اوپن اکرون ٹینس ٹورنامنٹ کے ویمنز سنگلز مقابلوں کے کوارٹر فائنل راؤنڈ میں پہنچ گئیں۔ میکسیکو کی ریاست یوکاٹن کے دارالحکومت میریڈامیں جاری ڈبلیو ٹی اے ایونٹ میں کھیلے گئے خواتین کے سنگلز مقابلوں کے دوسرے راؤنڈ میں 24 سالہ امریکی ٹینس سٹار این لی نے عمدہ کھیل پیش کیا ۔ انہوں نے 24 سالہ کروشین حریف کھلاڑی انتونیا روجیچ کو سٹریٹ سیٹس میں 2-6 اور 2-6 سے شکست دے کر کوارٹر فائنل راؤنڈ کے لئے کوالیفائی کرلیا۔,Sports
65,ابوظہبی ایچ ایس بی سی اوپن گالف ٹورنامنٹ کا 7 نومبرسے آغاز، تیاریاں عروج پر,https://urdu.dunyanews.tv/index.php/ur/Sports/847724,ابوظہبی: (ویب ڈیسک) ابوظہبی ایچ ایس بی سی اوپن گالف ٹورنامنٹ کا 19 واں ایڈیشن 7 نومبر سے متحدہ عرب امارات (یو اے ای) میں شروع ہوگا، یورپین ٹور گالف کے زیر اہتمام ہونے والے ٹورنامنٹ کے کامیاب انعقاد کے لئے تیاریاں عروج پر ہیں۔ ٹورنامنٹ 72 ہولز پر کھیلا جائے گا، ٹورنامنٹ میں دنیائے گالف کے نامور کھلاڑی ایکشن میں نظر آئیں گے، ایونٹ میں فرانسیسی گالفر وکٹر پیریز اپنے اعزاز کا دفاع کریں گے۔ ٹورنامنٹ کے لئے 90 لاکھ امریکی ڈالر کی انعامی رقم مختص کی گئی ہے، 7 نومبر سے شروع ہونے والا یہ ٹورنامنٹ 4 روز تک جاری رہنے کے بعد 10نومبر کو اختتام پذیر ہوگا۔ واضح رہے کہ ابوظہبی ایچ ایس بی سی گالف ایونٹ ایک یورپی ٹور گالف ٹورنامنٹ ہے جو ابوظہبی، متحدہ عرب امارات میں ہر سال منعقد ہوتا ہے، ابوظہبی یورپی ٹور گالف ٹورنامنٹ پہلی مرتبہ 2006ء میں کھیلا گیا تھا جو امریکی گالفر کرسچن ڈین ڈی مارکو نے جیتا تھا۔,Sports
66,24 ویں نیشنل مینز نیٹ بال چیمپئن شپ کا آغاز یکم دسمبر سے ہوگا,https://urdu.dunyanews.tv/index.php/ur/Sports/847604,لاہور : (دنیانیوز) 24 ویں نیشنل مینز نیٹ بال چیمپئن شپ یکم دسمبر سے کراچی میں شروع ہوگی ۔ چیمپئن شپ میں ملک بھر سے 17 ٹیمیں حصہ لے رہی ہیں، جن میں پاکستان آرمی، پاکستان ائرفورس، پاکستان نیوی، پاکستان واپڈا شامل  ہیں ۔ اس چیمپئن شپ میں پاکستان پولیس،پاکستان ریلوے، ہائرایجوکیشن کمیشن، پنجاب، سندھ، بلوچستان، خیبرپختونخوا کی ٹیمیں بھی حصہ لے رہی ہیں ۔,Sports
67,مکسڈ مارشل آرٹس فائٹ، پاکستان نے بھارت کوہراکر فیدر ویٹ اوربینٹم ویٹ ٹائٹل جیت لیے,https://urdu.dunyanews.tv/index.php/ur/Sports/847541,پیرس: (ویب ڈیسک ) انٹرنیشنل مکسڈ مارشل آرٹس فائٹس میں پاکستان کے محموش رضا نے فیدر ویٹ ٹائٹل فائٹ جیت لی۔ میڈیا رپورٹس کے مطابق محموش رضا نے فیدر ویٹ ٹائٹل فائٹ میں بھارت کے روی ساو کو شکست دی۔ بینٹم ویٹ کیٹگری میں پاکستان کے نذیر خان نے بھارت کے Mukul آنند کو پہلے ہی راؤنڈ میں ہرا دیا۔ دیگر فائٹس میں اعجاز احمد نے بھارتی فائٹر انکیت گجر کو اور مجاہد بیگ نے راج ویر کو ہرایا جبکہ پاکستان کے مصعب آصف نے افغانستان کے واحد احمدی کو شکست دیدی ، افغانستان کے سمیر نصرت اور ایمل صدیقی بھی کامیاب رہے۔,Sports
68,چیمپئنز ٹرافی میں انجرڈ ہونیوالے ہاکی ٹیم پلیئر ابوبکر کے گُھٹنے کی سرجری ہوگئی,https://urdu.dunyanews.tv/index.php/ur/Sports/847451,لاہور: (ویب ڈیسک) پاکستان ہاکی ٹیم کے کھلاڑی ابو بکر کی لاہور میں گُھٹنےکی سرجری ہوگئی، ان کا ایشین ہاکی چیمپئنز ٹرافی میں بھارت کے خلاف میچ میں گُھٹنہ انجرڈ ہوا تھا۔ ہاکی پلیئر ابوبکر کی سرجری سکاٹ لینڈ سے آئے پاکستانی ڈاکٹر کامران بٹ نے مقامی ہسپتال میں کی، پاکستان ہاکی فیڈریشن (پی ایچ ایف) کے صدر طارق بگٹی، سابق صدر  اختر رسول، کوچ طاہر زمان نے ان کی تیمارداری کی۔ ابوبکر کا کہنا ہےکہ آپریشن کی کامیابی پر بہت خوش اور پی ایچ ایف کا شکر گزار ہوں، ری ہیب کے لیے آسٹریلیا جانے کا پلان ہے،  مکمل فٹ ہونے میں پانچ سے چھ ماہ کا وقت لگ سکتا ہے۔ صدر پاکستان ہاکی فیڈریشن طارق بگٹی کا کہنا ہےکہ ہم نے ہمیشہ اپنےکھلاڑیوں کا خیال رکھا ہے، ابوبکر کے چہرے پر مسکراہٹ دیکھ کر بہت اچھا لگا، ابوبکر پاکستان کا فخر ہے، اسے جلد دوبارہ میدان میں دیکھنا چاہتے ہیں۔,Sports
69,صومالی مسلم کھلاڑی کو شارٹ لباس نہ پہنے پر فٹبال کھیلنے سے روک دیا گیا,https://urdu.dunyanews.tv/index.php/ur/Sports/847448,لندن :(دنیا نیوز) صومالی مسلمان کھلاڑی اقرا اسماعیل کو سترپوشی کے مطابق لباس پہننے پر برطانیہ میں گریٹر لندن ویمنز فٹ بال لیگ میں کھیلنے سے روک دیا گیا۔ صومالیہ کی سابق کپتان اقرا اسماعیل نے ایک انسٹاگرام ویڈیو میں انکشاف کیا ہے کہ انہیں اتوار کو گریٹر لندن ویمنز فٹ بال لیگ میں کھیل کے دوران ٹیم یونائیٹڈ ڈریگن کے متبادل کے طور پر میدان میں اترنے کی اجازت نہیں دی گئی تھی کیونکہ اس نے ٹریک سوٹ پاجامہ پہنا ہوا تھا۔ انہوں نے بتایا کہ ایک ریفری نے انہیں کہا کہ وہ برطانیہ میں گریٹر لندن ویمنز فٹ بال لیگ میں کھیلنے کے لیے شارٹس پہنیں۔ 24 سالہ مسلم کھلاڑی نے مزید کہا کہ وہ اسی طرح کے لباس پہن کر پانچ سال سے گریٹر لندن ویمنز فٹ بال لیگ میں کھیل رہی ہیں، اب ان جیسی خواتین کا کھیلنا دن بہ دن مشکل بنایا جا رہا ہے، اب ان پر اس وقت تک کھیلنے پر پابندی لگا دی گئی ہے جب تک میں اپنے مذہبی عقائد سے سمجھوتا نہیں کر لیتیں۔,Sports
70,منفرد اسلوب کے شاعر جون ایلیا کو دنیا سے رخصت ہوئے 21 برس بیت گئے,https://urdu.dunyanews.tv/index.php/ur/Entertainment/849236,کراچی: (دنیا نیوز) منفرد اسلوب کے شاعر جون ایلیا کو دنیا سے رخصت ہوئے 21 برس بیت گئے۔ بھارت کے شہر امروہہ کے ایک علمی و ادبی گھرانے میں پیدا ہونے والے جون ایلیا عربی، فارسی اور انگریزی زبانوں پر عبور رکھتے تھے انہوں نے اپنی شاعری سے قدامت پسندی کو چیلنج کیا۔ اقدار شکن، باغی، تیکھا مزاج اور حساس طبعیت کے مالک جون صرف غزل نہيں کہتے تھے بلکہ خود غزل بن جاتے تھے، يعنی جو شعر کہا ويسا ہی انداز اپنا ليا، اردو ادب کے منفرد شاعر جون ایلیا نے اپنی شاعری سے اردو ادب کو نیا رنگ دیا، ان کی شاعری اور فلسفے کی گونج آج بھی زندہ ہے۔ جون ایلیا کے شعری مجموعوں میں ’’شاید‘‘، ’’گویا‘‘ اور ’’گمان‘‘ شامل ہیں اور ان کی زندگی کی تلخیاں ان کی شاعری میں جا بجا بکھری ہوئی ہیں، ان کے اشعار ہر دور میں سامعین کے دلوں کو چھو جاتے ہیں۔ آج 21 سال گزر جانے کے باوجود جون ایلیا کی مقبولیت میں اضافہ ہو رہا ہے اور وہ اپنی شاعری کے ذریعے ہمیشہ یاد رہیں گے۔,Entertainment
71,بھارتی اداکار شاہ رخ خان کو فون کال پر قتل کی دھمکی,https://urdu.dunyanews.tv/index.php/ur/Entertainment/849196,ممبئی: (ویب ڈیسک) معروف بھارتی اداکار شاہ رخ خان کو قتل کر دینے کی دھمکی موصول ہوئی ہے۔ بھارتی میڈیا رپورٹس کے مطابق بالی ووڈ اداکار شاہ رخ خان کو دھمکی آمیز کال موصول ہونے کے بعد ممبئی پولیس نے مقدمہ درج کر لیا، ممبئی میں شاہ رخ خان کے پروڈکشن ہاؤس کو دھمکی آمیز کال موصول ہوئی، جس میں انہیں جان سے مار نے کی دھمکی دی گئی۔ میڈیا رپورٹ کے مطابق آنے والی فون کال جس نمبر سے آئی وہ چھتیس گڑھ کے علاقے رائے پور میں فیضان کے نام سے رجسٹرڈ اور فعال ہے، شاہ رخ خان کی ٹیم نے اس حوالے سے ممبئی پولیس باندرہ سٹیشن میں مقدمہ درج کرا دیا۔ پولیس کے مطابق رائے پور چھتیس گڑھ کے رہنے والے فیضان نامی نوجوان نے مبینہ طور پر 50 لاکھ روپے تاوان کا مطالبہ بھی کیا۔ میڈیا رپورٹ میں مزید بتایا کہ کال 5 نومبر کو دوپہر 1:20 پر کی گئی تھی اور اس کی لوکیشن ایک فعال فون نمبر کے ذریعے ٹریس کی گئی تھی، فون کرنے والے نے تاوان ادا نہ کرنے پر خان کو نقصان پہنچانے کی دھمکی دی۔ واضح رہے کہ گزشتہ سال اکتوبر میں بھی شاہ رخ خان کو ان کی فلموں پٹھان اور جوان کی کامیابی کے بعد جان سے مارنے کی دھمکی ملی تھی جس کی وجہ سے ممبئی پولیس نے ان کی سکیورٹی کو بڑھا دیا تھا۔ یاد رہے کہ اس سے قبل بالی وڈ کے سُپرسٹار سلمان خان کو بھی لارنس بشنوئی گینگ کی جانب سے ایک بار پھر قتل کی دھمکی موصول ہو چکی ہے۔,Entertainment
72,پنجاب میں تھیٹر ڈراموں کو مہذب بنانے کیلئے ایڈوائزری کمیٹی تشکیل,https://urdu.dunyanews.tv/index.php/ur/Entertainment/849285,لاہور: (دنیا نیوز) پنجاب میں تھیٹر ڈراموں کو مہذب، فیملی اور ثقافتی بنانے کیلئے ایڈوائزری کمیٹی تشکیل دے دی گئی۔ وزیراطلاعات عظمٰی بخاری نے پنجاب میں تھیٹر ڈراموں کے معیار میں بہتری کے لئے ایڈوائزری کمیٹی تشکیل دی ہے، کمیٹی کی سربراہی صوبائی سیکرٹری اطلاعات طاہر رضا ہمدانی کریں گے۔ ایڈوائزری کمیٹی میں سینئر اداکار سہیل احمد، نسیم وکی، ناصر چنیوٹی، سلیم البیلا، قیصر پیا، افتخار ٹھاکر، ماجد خان شامل ہیں، تھیٹر ایڈوائزری کمیٹی 15 دن میں اپنی سفارشات جمع کرائے گی۔ اِس حوالے سے عظمٰی بخاری نے سینئر اداکاروں سے ملاقات بھی کی اور بتایا کہ 20 اور 21 نومبر کو تھیٹر فیسٹیول بھی منعقد کیا جا رہا ہے۔,Entertainment
73,زویا ناصر نے سوشل میڈیا انفلوئنسرز کو نوجوانوں میں ڈپریشن کی وجہ قرار دیدیا,https://urdu.dunyanews.tv/index.php/ur/Entertainment/849351,لاہور: (ویب ڈیسک) معروف پاکستانی اداکارہ زویا ناصر نے سوشل میڈیا انفلوئنسرز کو نوجوانوں میں ڈپریشن کی وجہ قرار دے دیا۔ حال ہی میں اداکارہ زویا ناصر ایک پوڈ کاسٹ میں شریک ہوئیں جہاں انہوں نے  مختلف موضوعات پر کھل کر اظہار خیال کیا۔ سوشل میڈیا کے حوالے سے بات کرتے ہوئے زویا ناصر نے کہا کہ عالمی سطح پر مقبول سوشل میڈیا انفلوئنسرز سے لے کر ملکی سطح کے سوشل میڈیا سٹارز تک تمام کے تمام سوشل میڈیا پر جھوٹا مواد دکھا رہے ہوتے ہیں۔ انہوں نے کہا  کہ سوشل میڈیا انفلوئنسرز اپنی فٹنس، طرز زندگی، خوبصورتی اور وزن کم کرنے کے راز پر بنائی گئی ویڈیوز میں غلط مواد شامل کرتے ہیں جن کا بہت سارے لوگوں کو علم نہیں ہوتا اور پھر لوگ ان جیسا بننے کی کوشش بھی کرتے ہیں لیکن ان کے پاس اتنے وسائل نہیں ہوتے۔ اداکارہ نے بات جاری رکھتے ہوئے مزید کہا کہ سوشل میڈیا انفلوئنسرز کے پاس پیسے اور وسائل ہوتے ہیں لیکن وہ مواد کو غلط اور غیر حقیقی انداز میں دکھا کر دیکھنے والوں کے ذہن پر اثر انداز ہوتے ہیں، جس وجہ سے بہت سارے لوگ ڈپریشن کا شکار ہو رہے ہیں۔,Entertainment
74,ایسا شوہر چاہیے جو ناز نخرے اٹھا سکے: مہوش حیات,https://urdu.dunyanews.tv/index.php/ur/Entertainment/848655,لاہور: (ویب ڈیسک) معروف پاکستانی اداکارہ مہوش حیات نے شریک حیات میں پائی جانیوالی خوبیاں بتا دیں۔ حال ہی میں اداکارہ مہوش حیات نجی ٹی وی کے مارننگ شو میں بطور مہمان شریک ہوئیں جہاں انہوں نے نجی زندگی، کیریئر اور شادی سمیت مختلف موضوعات پر کھل کر اظہار خیال کیا۔ پروگرام کے دوران شادی سے متعلق پوچھے گئے ایک سوال کے جواب میں مہوش حیات کا کہنا تھا کہ بہت سارے رشتے آتے رہے ہیں، پہلے میں صاف انکار کر دیتی تھی اور کہتی تھی کہ  ابھی مجھے شادی نہیں کرنی لیکن اب ایسا نہیں ہے۔ انہوں نے کہا کہ اب میں گزشتہ دو اڑھائی سال سے شادی کا سوچ رہی ہوں اور میرا خیال ہے اگر اچھا جیون ساتھی مل جائے تو شادی کی جا سکتی ہے، یہ اچھا عمل ہے۔ شوہر میں پائی جانیوالی خصوصیات سے متعلق پوچھے گئے ایک سوال کے جواب میں اداکارہ کا کہنا تھا کہ   میں ایسے شخص سے شادی کروں گی جو سمجھدار ہو، ذہنی طور پر پختہ ہو اور سب سے اہم بات یہ کہ وہ شوبز کے معاملات کو سمجھتا ہو تاکہ مجھے شادی کے بعد مسائل کا سامنا نہ کرنا پڑے۔ اداکارہ کا کہنا تھا کہ  شادی کے بعد بھی شوبز انڈسٹری میں کام کرتی رہوں گی، اس لیے ایسے شخص سے شادی کروں گی جو شوبز کو سمجھتا ہو اور بطور اداکارہ میرے کردار کو سمجھ پائے۔ مہوش حیات نے کہا کہ لازمی نہیں کہ میرا ہونے والا شوہر بہت زیادہ امیر ہو لیکن معاشی طور پر مستحکم ہونا چاہیے تاکہ میرے کچھ ناز نخرے اٹھا سکے۔,Entertainment
75,اداکارہ نعیمہ بٹ نے اپنے لمبے گھنے بالوں کا راز بتا دیا,https://urdu.dunyanews.tv/index.php/ur/Entertainment/848634,لاہور: (ویب ڈیسک) اداکارہ نعیمہ بٹ اپنے لمبے بالوں کی وجہ سے سب کی توجہ کا مرکز بنی ہوئی ہیں اور اب انہوں نے اپنے لمبے، گھنے بالوں کا راز بھی بتا دیا ہے۔ حال ہی میں نعیمہ بٹ نے نجی ٹی وی چینل کے شو میں شرکت کی جہاں میزبان نے اداکارہ سے لمبے بالوں کا راز پوچھا۔ اس پر نعیمہ بٹ نے اپنے لمبے بالوں کو اللہ کی طرف سے تحفہ قرار دیا اور بتایا کہ بالوں کا تعلق خاندان سے بھی جڑا ہوتا ہے، جینز میں ہونے کے سبب بال اچھے ہیں۔ اداکارہ نے بتایا کہ اچھی خوراک، زیادہ پانی پینے، وٹامنز کا استعمال اور بالوں کی دیکھ بھال بھی بال لمبے اور گھنے ہونے کی وجہ بنتے ہیں۔ میزبان نے ایک اور سوال پوچھا کہ کیا بالی ووڈ کنگ شاہ رخ خان کے ساتھ کام کرنے پر بال کٹوادیں گی؟ اس کے جواب میں نعیمہ بٹ نے کہا کہ شاہ رخ خان کیلئے تھوڑے سے بال کٹوا سکتی ہوں۔ واضح رہے کہ اس سے قبل اداکارہ نے انٹرویو میں بتایا تھا کہ انڈسٹری میں ان کے بالوں کی وجہ سے بہت مسائل ہیں، سٹائلنگ کی وجہ سے بال کاٹنے کا کہا جاتا ہے لیکن وہ ایسی باتوں پر کان نہیں دھرتیں۔,Entertainment
76,ماہرہ خان کو برطانوی پارلیمنٹ نے ایوارڈ سے نواز دیا,https://urdu.dunyanews.tv/index.php/ur/Entertainment/849052,لندن: (حسیب ارسلان) برطانوی پارلیمنٹ نے پاکستان شوبز انڈسٹری کی معروف اداکارہ ماہرہ خان کی ثقافتی خدمات کا اعتراف کرتے ہوئے انہیں ایوارڈ سے نواز دیا۔ ماہرہ خان نے انسٹا گرام سٹوری میں برطانوی پارلیمنٹ کی جانب سے ایوارڈ دیئے جانے کی پوسٹ شیئر کرتے ہوئے اس پر فخر کا اظہار بھی کیا۔ برطانوی پارلیمنٹ کی جانب سے سپر سٹار اداکارہ کو ان کی عالمی سینما میں خدمات اور ثقافتی سفیر کے طور پر اہم کردار ادا کرنے کی وجہ سے ایوارڈ سے نوازا گیا۔ ماہرہ خان کو ایوارڈ دینے کی تقریب برطانیہ کے ایوان زیریں (ہاؤس آف کامنز) کے چیمبر میں منعقد ہوئی، تقریب کی میزبانی پاکستانی نژاد برطانوی رکن پارلیمنٹ افضل خان نے کی جبکہ تقریب میں مختلف پارٹیوں کے ارکان نے شرکت کی۔ ماہرہ خان کو ایوارڈ سے نوازے جانے کی تقریب میں پاکستانی ہائی کمشنر کی اہلیہ ڈاکٹر سارہ نعیم، لیبر ایشیئن سوسائٹی کے چیئرمین عطا حق، وزیر تجارت و سرمایہ کاری شفیق شہزاد، لیبر ایشیئن سوسائٹی کے کو چیئر منیش تیواری اور سامارا ایونٹس یو کے کی سی ای او ماریہ سرویا سمیت اہم شخصیات اور کمیونٹی رہنما نے شرکت کی۔۔ اداکارہ نے ایوارڈز تقریب سے خطاب کرتے ہوئے برطانوی پارلیمنٹ کا شکریہ ادا کیا اور اپنی خدمات کے اعتراف کو اپنے لیے باعث فخر قرار دیا۔ ماہرہ خان نے بطور اداکارہ پیش آنے والی مشکلات کا بھی ذکر کیا اور بتایا کہ کس طرح انہوں نے صنفی تفریق کا سامنا بھی کیا لیکن انہوں نے ہمت نہیں ہاری اور اپنا مقام بنا کر دکھایا۔ ماہرہ خان نے بعد ازاں ایوارڈ ملنے کے بعد متعدد ارکان پارلیمنٹ، سیاست دانوں، سماجی کارکنان اور صحافیوں کے ساتھ تصاویر بھی بنوائیں۔ ماہرہ خان کو برطانوی پارلیمنٹ کی جانب سے خدمات کے اعتراف میں اعلیٰ ایوارڈ سے نوازے جانے پر شوبز شخصیات نے بھی اداکارہ کو مبارک باد پیش کی۔,Entertainment
77,اداکارہ لائبہ خان نے عمرے کی سعادت حاصل کرلی,https://urdu.dunyanews.tv/index.php/ur/Entertainment/848786,مکہ مکرمہ: (ویب ڈیسک) پاکستانی اداکارہ لائبہ خان نے اپنی فیملی کے ہمراہ عمرے کی سعادت حاصل کرلی۔ لائبہ خان نے عمرہ ادائیگی اور مقدس مقامات کی زیارت کی تصاویر سوشل میڈیا پر شیئر کیں جس میں ان کے ساتھ بہن ایمان خان اور والدین موجود ہیں۔ لائبہ خان نے اپنے اہل خانہ کے ہمراہ مختلف تصاویر شیئر کیں جن میں سے ایک میں وہ فلسطین کی ثقافت کی ترجمانی کرنے والا رومال کفیہ کاندھوں پر ڈالے خانہ کعبہ کے آگے کھڑی ہیں۔ اس کے علاوہ انہوں نے اپنے والدین کے ساتھ مسجد نبویﷺ سمیت مختلف مقامات پر بنائی گئی تصاویر بھی شیئر کیں۔ اداکارہ لائبہ خان کو عمرے کی سعادت حاصل کرنے پر مداحوں نے مبارک باد دی اور دعاؤں میں یاد رکھنے کی اپیل بھی کی۔,Entertainment
78,فاطمہ ثنا کا خطرناک بیماری میں مبتلا رہنے کا انکشاف,https://urdu.dunyanews.tv/index.php/ur/Entertainment/848784,ممبئی: (ویب ڈیسک) بالی ووڈ کی کامیاب فلم ’دنگل‘ کی اداکارہ فاطمہ ثنا شیخ نے مرگی کی خطرناک بیماری میں مبتلا رہنے کا انکشاف کر دیا۔ حال ہی میں بھارتی میڈیا سے گفتگو کے دوران اداکارہ فاطمہ ثنا شیخ نے انکشاف کیا کہ مجھے  فلم دنگل کے دوران مرگی کی تشخیص ہوئی تھی جس کے بعد  میں اتنی خوفزدہ ہوگئی کہ میں نے  تقریبات میں جانا چھوڑ دیا۔ فاطمہ ثنا  نے اپنے مرض کو قبول کرنے کے لیے کی گئی جدوجہد پر بات کرتے ہوئے کہا کہ میں اس مرض کو قبول کرنے کیلئے تیار نہیں تھی لہٰذا میں نے  اس کیلئے علاج بھی نہیں کروایا، مجھے ڈر تھا کہ کہیں لوگوں کو اسکا پتہ نہ لگ جائے کیونکہ مرگی کے مریضوں کیلئے سوچا جاتا ہے کہ آپ یا تو منشیات لے رہے ہیں یا پھر  توجہ حاصل کرنے کیلئے یہ سب کررہے ہیں۔ فاطمہ ثنا نے  اپنی بیماری کے حوالے سے اعتراف کرتے ہوئے کہا کہ مجھے  ہفتے میں ایک یا دو مرتبہ  دورے پڑتے تھے جس کی وجہ سے میں تقریبات میں  نہیں جاتی تھی، زیادہ روشنی مرگی کے مریضوں میں دورے پڑنے کا سبب بن سکتی ہے لیکن ایسا ہر بار ضروری نہیں مگر میں اتنی خوفزدہ تھی کہ  میں نے تقریبات اور سکریننگ میں جانا چھوڑ دیا۔ اداکارہ نے مزید بتایا کہ میں نے اپنی بیماری کا ذکر پاپارازی سے کیا اور پھر انہوں نے  میری تصاویر بغیر فلیش لینا شروع کیں تاہم  اس سب کے باوجود میں اپنی روٹین بہت اچھے سے مینیج کرتی رہی ہوں۔,Entertainment
79,امریکی صدارتی انتخابات: پاکستانی اداکارہ ریما نے بھی ووٹ کاسٹ کر دیا,https://urdu.dunyanews.tv/index.php/ur/Entertainment/848783,نیویارک: (ویب ڈیسک) لالی ووڈ کی ماضی کی معروف اداکارہ ریما نے امریکا میں جاری انتخابات میں اپنا ووٹ کاسٹ کر دیا۔ فوٹو اینڈ ویڈیو شیئرنگ پلیٹ فارم انسٹا گرام پر اداکارہ ریما نے ووٹ ڈالنے کے بعد اپنے شوہر کے ہمراہ تصویر شیئر کی ہے۔ اداکارہ ریما نے اپنی پوسٹ کے کیپشن میں بتایا کہ انہوں نے اپنے شوہر کے ساتھ امریکی صدارتی انتخابات میں اپنا ووٹ ڈال دیا ہے۔ اس کے ساتھ ہی انہوں نے یو ایس الیکشن، ووٹ 2024 کے ہیش ٹیگ کا بھی اضافہ کیا ہے۔ ماضی کی اداکارہ نے اس حوالے سے مختلف انسٹا سٹوریز بھی شیئر کی ہیں جن میں انہیں ووٹ کاسٹ کرتے ہوئے دیکھا جا سکتا ہے۔,Entertainment
80,امریکی میوزک پروڈیوسر و موسیقار کوئنسی جونز چل بسے,https://urdu.dunyanews.tv/index.php/ur/Entertainment/848424,نیویارک: (ویب ڈیسک) امریکی میوزک پروڈیوسر و موسیقار کوئنسی جونز انتقال کرگئے۔ کوئنسی جونز نے مائیکل جیکسن کے ساتھ مل کر پاپ میوزک کو نئی شکل دی، آنجہانی موسیقار کی مائیکل جیکسن کے ساتھ مل کر بنائی گئی میوزک البم تھرلر کی 70 ملین سے زائد کاپیاں فروخت ہوچکی ہیں۔ کوئنسی جونز نے اپنے 70 سالہ کیریئر میں 28 گریمی اور 1992ء میں گریمی لیجنڈ ایوارڈ اپنے نام کیے۔,Entertainment
81,مہوش حیات اور ہنی سنگھ کے گانے 'جٹ محکمہ' کی پہلی جھلک سامنے آگئی,https://urdu.dunyanews.tv/index.php/ur/Entertainment/848408,ممبئی: (ویب ڈیسک) پاکستان شوبز کی اداکارہ مہوش حیات اور بھارتی ریپر و گلوکار ہنی سنگھ کے نئے میوزک ویڈیو کی پہلی جھلک منظر عام پر آگئی۔ ہنی سنگھ نے اپنے نئے میوزک ویڈیو میں پاکستان کی صف اول کی اداکارہ مہوش حیات کو شامل کیا ہے جس کا اعلان ان کی جانب سے کچھ دن قبل کیا گیا تھا۔ تاہم اب اس میوزک ویڈیو کی پہلی جھلک منظر عام پر آگئی ہے یہ میوزک ویڈیو ہنی سنگھ کی ایلبم گلوری کا حصہ ہے جو 8 نومبر کو ریلیز کی جائے گی، ویڈیو کے ٹیزر کو ٹی سیریز میوزک کی جانب سے سوشل میڈیا پر شیئر کیا گیا ہے جس میں ہنی سنگھ اور مہوش حیات کو بھی ٹیک کیا گیا۔ A post shared by T-Series (@tseries.official) اس ویڈیو میں مہوش حیات کو کالے رنگ کے بولڈ لباس میں ہنی سنگھ کے ساتھ دیکھا جاسکتا ہے، یہ ویڈیو اور اس کے سکرین شاٹس سوشل میڈیا پر وائرل ہورہے ہیں جبکہ صارفین بولڈ لباس پہننے پر مہوش حیات کو تنقید کا نشانہ بنا رہے ہیں۔,Entertainment
82,بالی ووڈ کنگ شاہ رخ کا اپنی سالگرہ پر سگریٹ نوشی چھوڑنے کا انکشاف,https://urdu.dunyanews.tv/index.php/ur/Entertainment/848407,نئی دہلی: (ویب ڈیسک) بالی ووڈ کنگ شاہ رخ خان نے اپنی 59 ویں سالگرہ کے موقع پر انکشاف کیا ہے کہ اُنہوں نے اب سگریٹ نوشی چھوڑ دی ہے۔ شاہ رخ خان نے اپنی سالگرہ کے موقع پر ممبئی کے علاقے باندرا میں منعقد کی گئی ایک تقریب ’ایس آر کے ڈے‘میں شرکت کی جہاں اُنہوں نے اپنے مداحوں کے ساتھ کچھ یادگار لمحے گزارے اور اس دوران اپنے مداحوں کے سوالات کے جوابات بھی دیے۔ اس تقریب کی بہت سی تصاویر اور ویڈیوز سوشل میڈیا کے مختلف پیجز پر وائرل ہو رہی ہیں، سوشل میڈیا پر وائرل ایک ویڈیو میں شاہ رخ خان کو یہ کہتے ہوئے سنا جا سکتا ہے کہ میری زندگی میں اب تک ایک اچھی تبدیلی یہ بھی آئی ہے کہ میں اب سگریٹ نوشی نہیں کرتا۔ A post shared by Shah Rukh Khan Universe (@srkuniversefc) اُنہوں نے کہا کہ میں نے سوچا نہیں تھا کہ سگریٹ نوشی چھوڑنے کے بعد مجھے سانس لینے میں دشواری محسوس ہونے لگے گی اور اب میں ایسا محسوس کرتا ہوں، مگر ان شاء اللّٰہ سب ٹھیک ہو جائے گا۔ یاد رہے کہ 2012ء میں شاہ رخ خان کو آئی پی ایل میں اپنی ٹیم کولکتہ نائٹ رائیڈرز اور راجستھان رائلز کے درمیان میچ کے دوران سرِ عام سگریٹ نوشی کرنے پر تنقید کا سامنا کرنا پڑا تھا۔,Entertainment
83,قومی ترانے کے دوران گالی دینے پر امریکی گلوکارہ نے معافی مانگ لی,https://urdu.dunyanews.tv/index.php/ur/Entertainment/848403,واشنگٹن: (ویب ڈیسک) امریکی گلوکارہ لومس نے حال ہی میں صدارتی امیدواروں کے مباحثے سے قبل قومی ترانہ پڑھتے ہوئے منہ سے گالی نکلنے پر معذرت کرلی ہے۔ برطانوی نشریاتی ادارے کے مطابق یہ واقعہ براہ راست ٹی وی نشریات کے دوران پیش آیا، جس کی ویڈیو تیزی سے سوشل میڈیا پر وائرل ہوگئی، واقعے کے فوراً بعد لومس نے سامعین سے قومی ترانہ دوبارہ پڑھنے کی اجازت مانگی، تاہم انہیں بتایا گیا کہ نشریات براہ راست ہے۔ اس واقعے کے بعد لومس کو شدید تنقید کا سامنا کرنا پڑا، جس پر انہوں نے انسٹاگرام پر ایک ویڈیو پوسٹ کرتے ہوئے اپنی غلطی کو حادثہ قرار دیا اور معافی مانگی۔ لومس نے کہا کہ انہیں بہت افسوس ہے اور ان کا ارادہ قومی ترانے کے دوران غلطی کرنے کا نہیں تھا، بلکہ گھبراہٹ میں یہ غلطی ہوگئی۔,Entertainment
84,سحر خان اور شجاع اسد کے فوٹو شوٹ نے فیشن کی دنیا میں تہلکہ مچادیا,https://urdu.dunyanews.tv/index.php/ur/Entertainment/848176,لاہور: (ویب ڈیسک) معروف پاکستانی اداکارہ سحر خان اور اداکار شجاع اسد کے برائیڈل فوٹوشوٹ نے فیشن کی دنیا میں تہلکہ مچادیا۔ حال ہی میں اداکارہ سحر خان نے ساتھی اداکار شجاع اسد کے ہمراہ معروف کلاتھنگ برانڈ کی تشہیر کیلئے فوٹو شوٹ کرایا  جس میں یہ جوڑا   ایک ساتھ محبت کے رنگ بکھیرتے نظر آیا۔ مذکورہ فوٹو شوٹ میں سحر خان کو سرخ عروسی جوڑا  زیب تن کیے  دیکھا جا سکتا ہے جبکہ شجاع اسد نے  کریمی شلوار قمیص پر  شیروانی پہن رکھی ہے اور دونوں مختلف پوز دیتے دکھائی دے رہے ہیں۔ A post shared by MARIA.B. (@mariabofficial) سحر خان نے مذکورہ فوٹو شوٹ میں گہرا میک اپ بھی کیا ہوا جبکہ بھاری جیولری اور مہارت سے بندھے بالوں میں نازک اداؤں سے سحر مداحوں کے دلوں پر بجلیاں گرا رہی ہیں۔ اس فوٹو شوٹ کی ویڈیو نے فیشن کی دنیا میں تہلکہ مچارکھا ہے جبکہ سوشل میڈیا صارفین کی جانب سے بھی پسندیدگی کا اظہار کیا جارہا ہے۔,Entertainment
85,دھیمے سروں کی ملکہ نیرہ نور کی 74 ویں سالگرہ منائی گئی,https://urdu.dunyanews.tv/index.php/ur/Entertainment/848131,کراچی: (لبنیٰ ممتاز) بلبل پاکستان کا لقب پانے والی دھیمے سروں کی ملکہ نیرہ نور کی 74 ویں سالگرہ منائی گئی، نیرہ نور پلے بیک سنگر غزل گائیک کے طور پر جانی جاتی ہیں۔ بلبل پاکستان کے نام سے شہرت پانے والی سریلی گلوکارہ نیرہ نور 3 نومبر 1950 کو بھارت میں پیدا ہوئیں، نیرہ نور نے نامور شعراء مرزا اسد اللہ غالب، ناصر کاظمی، ابن انشاء، فیض احمد فیض و دیگر کی شاعری کو دلکش و سریلے انداز سے گایا، نیرہ نور نے پاکستانی فلموں کیلئے سینکڑوں گانے بھی گائے۔ ان کے مشہور گیتوں میں ’’اے جذبہ دل گر میں چاہوں ہر چیز مقابل آ جائے‘‘، ’’تیرا سایہ جہاں بھی ہو سجناں پلکیں بچھا دوں‘‘، ’’روٹھے ہو تم ، تم کو کیسے مناؤں پیا‘‘، ’’مجھے دل سے نہ بھلانا چاہے روکے یہ زمانہ‘‘ و دیگر لاتعداد شہرہ آفاق گیت شامل ہیں۔ نیرہ نور 1971 سے 2012 تک موسیقی کی دنیا میں اپنی آواز کا جادو جگاتی رہیں، نیرہ نور کو ان کی فنی خدمات پر سال 2006ء میں پرائیڈ آف پرفارمنس کے اعزاز سے بھی نوازا گیا۔ پاکستان کی میوزک انڈسٹری کا درخشندہ ستارہ  نیرہ نور نے 20 اگست 2022ء کو اس جہان فانی سے کوچ کیا، نیرہ نور دنیائے موسیقی کا وہ نور ہیں جنہیں بھلانا مداحوں کیلئے ممکن  نہیں، زمانہ آج بھی ان کے گیتوں کا دیوانہ ہے۔,Entertainment
86,معروف فوک گلوکارہ ریشماں کو مداحوں سے بچھڑے 11 برس بیت گئے,https://urdu.dunyanews.tv/index.php/ur/Entertainment/848127,لاہور: (دنیا نیوز) معروف فوک گلوکارہ ریشماں کو مداحوں سے بچھڑے 11 برس بیت گئے،’’ بُلبلِ صحرا‘‘ کے گائے گیتوں کا سحر آج بھی برقرار ہے۔ گل ِ صحرائی اور لمبی جدائی،،، معروف لوک گلوکارہ ریشماں 1947ء میں راجستھان میں پیدا ہوئیں، برصغیر کی تقسیم کے بعد ان کا خاندان ہجرت کر کے کراچی منتقل ہوگیا، خانہ بدوش خاندان سے تعلق رکھنے والی ریشماں نے کم عمری میں ہی صوفیانہ کلام گانا شروع کر دیا۔ ریشماں نے کلاسیکی موسیقی کی کوئی تربیت حاصل نہیں کی، ریڈیو کے ایک پروڈیوسر سلیم گیلانی نے لعل شہباز قلندر کے مزار پر ننھی ریشماں کو گاتے ہوئے سنا، 12 سال کی عمر میں ریشماں کو ریڈیو پاکستان پر آواز کا جادو جگانے کا موقع ملا۔ 1960ء کی دہائی میں پاکستان ٹیلی ویژن کی بنیاد رکھی گئی تو ریشماں نے ٹی وی کیلئے گانا شروع کر دیا، انہوں نے پاکستانی فلموں کیلئے متعدد گیت گائے اور خوب شہرت سمیٹی، ریشماں کی مقبولیت سرحد پار بھی پہنچی اور بالی ووڈ میں یہ سحر انگیز آواز گونجی۔ معروف فوک گلوکارہ کے مشہور گیتوں میں ’’سُن چرخے دی مِٹھی مِٹھی کُوک‘‘، ’’وے میں چوری چوری‘‘، ’’اکھیاں نوں رین دے اکھیاں دے کول کول‘‘، ’’ہائے ربا نیئوں لگدا دِل میرا‘‘، ’’عاشقاں دی گلی وچ مقام دے گیا‘‘ شامل ہیں۔ ریشماں کو ستارہ امتیازاور لیجنڈز آف پاکستان کے اعزاز سے بھی نوازا گیا، لوک گلوکارہ 3 نومبر 2013ء میں گلے کے سرطان کے باعث لاہور میں انتقال کر گئیں۔,Entertainment
87,دپیکا اور رنویر نے بیٹی کے نام سے مداحوں کو آگاہ کردیا,https://urdu.dunyanews.tv/index.php/ur/Entertainment/848078,"ممبئی: (ویب ڈیسک) معروف بالی ووڈ جوڑی دپیکا پڈوکون اور رنویر سنگھ نے بیٹی کے نام سے مداحوں کو آگاہ کردیا۔ دپیکا پڈوکون اور رنویر سنگھ 14 نومبر 2018ء کو رشتہ ازدواج میں منسلک ہوئے تھے جبکہ رواں برس  ستمبر میں ان کے ہاں بیٹی کی پیدائش ہوئی تھی جس کے نام کا اب اعلان کر دیا گیا ہے۔ دیوالی کے موقع پر دپیکا اور رنویر نے اپنے سوشل میڈیا اکاؤنٹس پر اپنی بیٹی کی تصویر شیئر کرتے ہوئے مداحوں کو بتایا ہے کہ انہوں نے اپنی بیٹی کا نام ""دعا پڈوکون سنگھ"" رکھا ہے۔ A post shared by दीपिका पादुकोण (@deepikapadukone) اداکار جوڑے  نے پوسٹ کے کیپشن میں لکھا کہ  یہ ہماری دعاؤں کا جواب ہے، ہمارے دل محبت اور شکر گزاری سے بھرے ہوئے ہیں۔ سوشل میڈیا پر شیئر کی گئی تصویر میں ان کی بیٹی نے سرخ لباس پہنا ہوا ہے جس کے ننھے پاؤں دکھائی دے رہے ہیں جبکہ ابھی انہوں نے بیٹی کا چہرہ میڈیا پر نہیں دکھایا ہے۔",Entertainment
88,سنیتا مارشل کا بطور والدہ بچوں کی تربیت کے حوالے سے اپنی غلطیوں کا اعتراف,https://urdu.dunyanews.tv/index.php/ur/Entertainment/848071,لاہور: (ویب ڈیسک) معروف پاکستانی اداکارہ و ماڈل سنیتا مارشل نے بطور والدہ بچوں کی تربیت کے حوالے سے اپنی غلطیوں کا اعتراف کرلیا۔ حال ہی میں اداکارہ سنیتا مارشل نجی ٹی وی کے مارننگ شو میں بطور مہمان شریک ہوئیں جہاں انہوں نے کیریئر اور نجی زندگی سمیت مختلف موضوعات پر کھل کر اظہار خیال کیا۔ بچوں کی تربیت سے متعلق بات کرتے ہوئے سنیتا نے بتایا کہ میں اپنے بچوں کو پرفیکٹ بنانا چاہتی تھی، میں بچوں کو گھڑ سواری، تیراکی اور دیگر کھیلوں کے ساتھ ساتھ پڑھائی میں بھی  اچھے نمبرز لینے کیلئے تیار کرتی تھی۔ انہوں نے بتایا کہ بچوں کو پرفیکٹ بنانے کے چکر میں شوٹنگ سیٹ پر میں ساتھی فنکاروں سمیت دوسری ٹیم سے جھگڑا کرتی رہتی تھی کہ مجھے گھر جا کر بچوں کو گھڑ دوڑ یا تیراکی کی کلاسوں کے لیے لے کر جانا ہے۔ اداکارہ کا کہنا تھا کہ میں شوٹنگ چھوڑ کر بچوں کو کلاسز کے لیے لے کر جاتی پھر وہاں سے انہیں واپس گھر چھوڑنے کے بعد شوٹنگ پر جاتی اور اس طرح  میں نے خود کو تھکانے کے ساتھ ساتھ پریشان بھی کیا۔ سنیتا نے کہا کہ  ہمیں سمجھنا چاہیے کہ ہر انسان پرفیکٹ نہیں ہوتا اور ہر کسی کی اپنی صلاحیتیں ہوتی ہیں، اس لیے اب میں نے ایسی غلطیاں کرنا چھوڑ دی ہیں اور خود کو اور بچوں کو تکلیف سے بچا لیا۔,Entertainment
89,فیمنزم کے علمبردار وں کو عام خواتین کے مسائل کا علم نہیں: فائزہ گیلانی,https://urdu.dunyanews.tv/index.php/ur/Entertainment/848055,"لاہور: (ویب ڈیسک) معروف پاکستانی اداکارہ فائزہ گیلانی نے کہا ہے کہ فیمنزم کے علمبردار معاشرے کی عام خواتین کے مسائل سے لا علم ہیں۔ حال ہی میں اداکارہ فائزہ گیلانی ایک پوڈ کاسٹ میں شریک ہوئیں جہاں انہوں نے کیریئر اور نجی زندگی سمیت مختلف موضوعات پر کھل کر اظہار خیال کیا۔ پوڈ کاسٹ کےد وران فیمنزم سے متعلق پوچھے گئے ایک سوال کے جواب میں فائزہ گیلانی کا کہنا تھا کہ فیمنزم سے متعلق میرے خیالات مختلف ہیں، میں حد درجے کی فیمنسٹ  ہوں لیکن آج تک عورت مارچ میں شریک نہیں ہوئی ۔ انہوں نے کہا کہ مجھے عورت مارچ کے بعض نعروں پر اختلاف ہے، میں نے بھی دیگر افراد کی طرح مارچ میں شرکت کیے بغیر میڈیا میں ہونے والی تنقید پر ذہن بناکر نعروں کو غلط سمجھا۔ اداکارہ کا کہنا تھا کہ"" فیمنزم"" کا مطلب یہ ہے کہ کوئی بھی شخص خواتین کو یہ ہدایات نہیں کر سکتا کہ انہیں کیا کرنا ہے اور کیا نہیں؟ یہ خاتون کی اپنی مرضی ہونی چاہیے کہ وہ اپنی پسند کا لباس پہنے، چاہے تو وہ پردہ کرے، چاہے تو بے پردہ رہے، اسے کوئی اس معاملے پر ڈکٹیٹ نہیں کر سکتا۔ انہوں نے مزید کہا کہ فیمنزم کا پرچار کرنے والے معاشرے کی عام خواتین کے مسائل سے لاعلم ہیں، فیمنزم  کا جھنڈا اٹھانے والی خواتین دوسری کلاس کی ہیں، انہیں یہ احساس تک نہیں کہ یومیہ بنیادوں پر ملک کی خواتین کے ساتھ گھروں میں کیا ہوتا ہے۔",Entertainment
90,اداکارہ نرگِس کے رخسار، ماتھے، سر اور بازوؤں پر چوٹیں آئیں: میڈیکل رپورٹ,https://urdu.dunyanews.tv/index.php/ur/Entertainment/847949,لاہور: (دنیا نیوز) اداکارہ نرگِس پر تشدد کا معاملہ اداکارہ نرگِس کی میڈیکل رپورٹ وصول ہوگئی۔ میڈیکل رپورٹ کے مطابق تشدد سے اداکارہ نرگِس کے رخسار، ماتھے، سر اور بازوؤں پر چوٹیں آئیں، تشدد سے اداکارہ نرگِس کی دائیں آنکھ بھی متاثر ہوئی، اداکارہ کو کند آلے سے تشدد کا نشانہ بنایا گیا۔ واضح رہے کہ اداکارہ نرگِس پر تشدد کے واقعہ کا مقدمہ تھانہ ڈیفنس سی میں درج ہے، مقدمہ میں اداکارہ نرگِس نے اپنے شوہر ماجد بشیر کو تشدد کا ذمہ دار قراردیا، انویسٹی گیشن پولیس پولیس مصروف تفتیش ہے۔,Entertainment
91,حنا پرویز بٹ کی اداکارہ نرگِس سے ملاقات، انصاف کی یقین دہانی، پروٹیکشن آفیسر بھی تعینات,https://urdu.dunyanews.tv/index.php/ur/Entertainment/847885,لاہور: (دنیا نیوز) چیئرپرسن پنجاب وومن پروٹیکشن اتھارٹی حنا پرویز بٹ اداکارہ نرگِس سے ملاقات کرنے پہنچیں ،دوران ملاقات انہوں نے نرگس کو انصاف کی یقین دہانی بھی کروائی۔ حنا پرویز بٹ نے جائیداد کے تنازع پر شوہر انسپکٹر ماجد بشیر کے ہاتھوں بہیمانہ تشدد کا شکار ہونے والی اداکارہ نرگِس سے ملاقات میں ہر ممکن تعاون کی یقین دہانی کروانے کے ساتھ ساتھ ایک پروٹیکشن آفیسر بھی ان کے ساتھ تعینات کر دیا ہے۔ چیئر پرسن پنجاب وومن پروٹیکشن اتھارٹی نے اس سے معاملے سے متعلق اظہار خیال کرتے ہوئے کہا کہ نرگِس کو پروٹیکشن آرڈر اور قانونی مدد فراہم کرنے کے لیے ہر ممکن تعاون کیا جائے گا۔ یہ بھی پڑھیں:نرگِس پر شوہر کا مبینہ تشدد، پولیس نے مقدمہ درج کرلیا انہوں نے کہا کہ خواتین پر گھریلو تشدد ایک سنگین مجرمانہ فعل ہے، یہ واقعہ  کوئی معمولی بات نہیں، ملزم کو سزا دلوائی جائے گی۔ حنا پرویز بٹ نے کہا کہ وومن پروٹیکشن اتھارٹی خواتین پر تشدد کے بارے میں کوئی سمجھوتہ نہیں کرے گی، ہر خاتون کو مکمل انصاف اور تحفظ کی فراہمی ہماری اولین ترجیح ہے۔ وزیر اعلیٰ کی ہدایات کے مطابق خواتین پر تشدد حکومت کی ریڈ لائن ہے، اس واقعے میں ملوث افراد کو انصاف کے کٹہرے میں لایا جائے گا، حکومت کی پالیسی گھریلو تشدد کے واقعات پر انتہائی سخت ہے۔,Entertainment
92,مفتی عبدالقوی تمام اداکاراؤں کی خفیہ نگرانی کرتے ہیں: وینا ملک,https://urdu.dunyanews.tv/index.php/ur/Entertainment/847878,"لاہور: (ویب ڈیسک) معروف پاکستانی اداکارہ و میزبان وینا ملک نے کہا ہے کہ مفتی عبدالقوی تمام اداکاراؤں کی خفیہ نگرانی کرتے ہیں۔ حال ہی میں اداکارہ وینا ملک ایک پوڈ کاسٹ میں بطور مہمان شریک ہوئیں جہاں انہوں نے نجی زندگی اور شوبز سمیت مختلف موضوعات پر کھل کر اظہار  خیال کیا۔ پوڈ کاسٹ کے دوران ایک سوال کے جواب  میں وینا ملک کا کہنا تھا کہ بھارتی ریئلٹی شو بگ باس میں کام کر کے بہت مزہ آیا لیکن اس پروگرام میں کام کرنے پر مجھے دھمکیوں کا سامنا بھی کرنا پڑا۔ انہوں نے کہا کہ شو کا حصہ بننے سے قبل ایک تحریری معاہدہ ہوتا ہے،جس میں ہر چیز واضح لکھی جاتی ہے، بگ باس کی شوٹنگ کے لیے 56 کیمرے گھر کے اندر اور اتنے ہی کیمرے گھر کے باہر ہوتے ہیں جو ہر وقت ہر کسی کی ہر چیز ریکارڈ کر رہے ہوتے ہیں۔ ایک سوال کے جواب میں وینا ملک کا کہنا تھا کہ اس شو میں کام کرنے پر مجھے مفتی عبدالقوی نے بہت تنقید کا نشانہ بنایا،  اس پر میں نے مفتی عبدالقوی سے سوال کیا تھا کہ آپ کو  کیسے پتا چلا  کہ میرے ساتھ کیا کیا ہوا؟ میزبان نے سوال کیا کہ مفتی عبدالقوی نے سوال اٹھایا تھا کہ کیا وینا ملک اپنے بچوں کے ساتھ ""بگ باس"" دیکھ سکتی ہیں؟ اداکارہ نے جواب دیا کہ  میرے بچوں کو میری ہر چیز کا علم ہے، میرے بچے  میرے  بارے ہر معلومات رکھتے ہیں اور میرے ساتھ بیٹھ کر بگ باس سمیت ہر چیز دیکھتے ہیں۔",Entertainment
93,پاکستان میں 2024 کے دوران سائبر خطرات میں 300 فیصد اضافہ,https://urdu.dunyanews.tv/index.php/ur/Technology/849471,اسلام آباد: (حریم جدون) پاکستان میں گزشتہ سالوں کی نسبت 2024 کے دوران سائبر خطرات میں 300 فیصد اضافہ ہوا ہے۔ پاکستان ٹیلی کمیونیکیشن اتھارٹی (پی ٹی اے) سالانہ 21 ہزار سے زائد سکیورٹی خطرات سے نمٹتی ہے جبکہ پاکستان گلوبل سائبر سکیورٹی انڈیکس میں 40 ویں نمبر پر آگیا ہے۔ پاکستان سالانہ 16 ملین سے زائد سائبر حملوں کا سامنا کرتا ہے، گزشتہ سالوں کی نسبت 2024 میں سائبر خطرات میں 300 فیصد اضافہ ہونا ایک تشویشناک امر ہے۔,Technology
94,ٹرمپ کی جیت سے ایلون مسک کی دولت میں اربوں ڈالرز کا اضافہ,https://urdu.dunyanews.tv/index.php/ur/Technology/849093,نیویارک: (دنیا نیوز) امریکی صدارتی انتخابات میں ڈونلڈ ٹرمپ کی کامیابی سے ٹیسلا اور سپیس ایکس کے سی ای او ایلون مسک کی دولت میں راتوں رات اربوں ڈالرز کا فائدہ ہوا ہے۔ غیر ملکی میڈیا کی رپورٹس کے مطابق گزشتہ روز ڈونلڈ ٹرمپ نے اپنی جیت کا اعلان کرنے کے بعد ایلون مسک کو امریکا کا سٹار قرار دیا تھا، جنہوں نے انتخابی مہم کے دوران  ناصرف انہیں مالی مدد فراہم کی تھی بلکہ ان کے لیے خود انتخابی مہم بھی چلائی تھی۔ میڈیا کی رپورٹس کے مطابق ڈونلڈ ٹرمپ کی کامیابی سے دنیا کے امیر ترین شخصیت ایلون مسک مزید امیر ہو گئے ہیں، ان کی دولت میں صرف ایک دن میں 26.5 ارب ڈالرز (73 کھرب پاکستانی روپے سے زائد) کا اضافہ ہوا ہے۔ ایلون مسک امریکی صدارتی انتخابات میں ڈونلڈ ٹرمپ کے پُرجوش حامی کے طور پر سامنے آئے، انہوں نے ڈونلڈ ٹرمپ کی انتخابی مہم کے لیے 11 کروڑ 90 لاکھ ڈالرز عطیہ کیے جبکہ سیاسی ریلیوں میں بھی شرکت کی۔,Technology
95,مائیکرو سافٹ کا نوٹ پیڈ میں بھی اے آئی فیچر کے اضافے کا اعلان,https://urdu.dunyanews.tv/index.php/ur/Technology/849323,کیلی فورنیا :(ویب ڈیسک) مائیکرو سافٹ کی 4 دہائیوں پرانی ایپ نوٹ پیڈ میں جنریٹیو آرٹی فیشل انٹیلی جنس (اے آئی) فیچر کا اضافہ کیا جا رہا ہے۔ کمپنی کی جانب سے ایک بلاگ پوسٹ میں اعلان کیا گیا کہ نوٹ پیڈ میں ری رائٹ نامی فیچر کو متعارف کرایا جا رہا ہے، یہ فیچر ٹیکسٹ کو ایڈٹ کرنے کے لیے اے آئی ماڈل کو استعمال کرے گا،ری رائٹ کے ذریعے صارفین اپنے ٹیکسٹ کی لمبائی تبدیل کرسکیں گے یا اس کی شکل بدل سکیں گے۔ خیال رہے کہ ونڈوز آپریٹنگ سسٹم میں نوٹ پیڈ ایپ 1983 سے موجود ہے اور اس کا مقصد صارفین کو سادہ ٹیکسٹ ڈاکومنٹس تیار کرنے میں مدد فراہم کرنا ہے۔ واضح رہے 4 دہائیوں کے دوران اس ایپ میں کچھ زیادہ تبدیلیاں نہیں کی گئیں، مگر جولائی 2024 میں مائیکرو سافٹ نے نوٹ پیڈ ایپ میں اسپیل چیک اور آٹو کریکٹ جیسے فیچرز کا اضافہ کیا گیا تھا۔,Technology
96,نازیبا واٹس ایپ پیغام بھیجنے والے ملزم پر 10 لاکھ روپے جرمانہ عائد,https://urdu.dunyanews.tv/index.php/ur/Technology/849367,اسلام آباد:(ویب ڈیسک) وفاقی محتسب برائے انسداد ہراسیت (فوسپا) نے نازیبا واٹس ایپ پیغام بھیجنے والے ملزم پر 10 لاکھ روپے جرمانہ عائد کردیا۔ ذرائع کے مطابق نازیبا واٹس ایپ پیغام بھیجنے پر وفاقی محتسب برائے انسدادِ ہراسیت فوزیہ وقار کا بڑا حکم سناتے ہوئے ملزم حسن علی خان لغاری کو ہراسانی کا مرتکب قرار دیا اور ملزم پر دس لاکھ روپے ہرجانہ عائد کر دیا۔ ایوانِ صدر نے بھی فوسپا کے فیصلے کی توثیق کر دی، وفاقی محتسب برائے انسدادِ ہراسیت کے حکم کے فیصلے کیخلاف ملزم حسن علی خان لغاری کی اپیل ایوان صدر نے مسترد کردی جس کے بعد وفاقی محتسب کا دس لاکھ روپے جرمانے کا حکم برقرار رکھا گیا ہے۔ خیال رہے ترجمان وفاقی محتسب برائے ہراسیت میں سیدہ گلبدن شاہد نے شکایت درج کروائی تھی، ملزم پر واٹس ایپ پر نازیبا اور نا مناسب پیغامات بھیجنے کا الزام تھا، ملزم نے تمام الزامات کی تردید کی تھی۔ وفاقی محتسب برائے انسدادِ ہراسیت نے ملزم کو خواتین کو کام کی جگہ پر ہراسانی سے تحفظ فراہم کرنے کے قانون کی خلاف ورزی کا مر تکب قرار دیا تھا جس کے فیصلے کے خلاف ملزم نے ایوان صدر سے رجوع کیا تھا تاہم ایوان صدر نے بھی ملزم کی اپیل مسترد کردی ہے۔,Technology
97,بھارت میں ہیکرز نے حکومت کے ای میل اکاؤنٹس ہیک کرلیے,https://urdu.dunyanews.tv/index.php/ur/Technology/849400,نیو دہلی :(ویب ڈیسک ) ہیکرز نے بھارتی حکومت کے ای میل اکاؤنٹس ہیک کرلیے۔ کسی بھی حکومت کی ای میل آئی ڈیز کو اگر ہیکرز نشانے پر لے لیں اور نقب لگاکر مواد چُرالیں تو بہت سے معاملات پیچیدہ ہوسکتے ہیں، یہ سب کچھ کاروباری نقطہ نگاہ سے بھی خطرناک ہے اور قومی سلامتی کے پہلو سے بھی۔ بھارت کی حکومت کے لیے ایک بڑی الجھن اٹھ کھڑی ہوئی ہے، ہیکرز نے بھارتی حکومت کے بہت سے ای میلز اکاؤنٹس کو ہیک کرکے اُن کا مواد نکال لیا ہے اور اب وہ ای میل آئی ڈیز اور مواد کو فروخت کے لیے پیش کر رہے ہیں۔ سائبر کرمنلز بھارت کے سرکاری ملازمین کی مبینہ ای میلز کے یورز نیم اور پاس ورڈ فروخت کرنے میں مصروف ہیں، اگر رسائی مل جائے تو لوگ ان ای میل اکاؤنٹس کے ذریعے مالیاتی فراڈ کرسکتے ہیں، اس کے نتیجے میں حکومت کے لیے غیر معمولی مشکلات پیدا ہوسکتی ہیں۔ ایک ہیکر کا کہنا ہے کہ سرکاری ملازمین کی ای میل آئی ڈیز کے لیے لوگ ہزاروں روپے دے سکتے ہیں کیونکہ وہ اِن اکاؤنٹس کے ذریعے بہت کچھ حاصل کرسکتے ہیں۔,Technology
98,انسٹاگرام پر کم ویوز حاصل کرنیوالی ویڈیوز کی کوالٹی خراب کرنے کا اعتراف,https://urdu.dunyanews.tv/index.php/ur/Technology/848561,کیلیفورنیا: (ویب ڈیسک) فوٹو اینڈ ویڈیو شیئرنگ ایپ انسٹاگرام پر کم ویوز حاصل کرنے والی ویڈیوز کی کوالٹی کو خراب کئے جانے کا اعتراف کیا گیا ہے۔ حال ہی میں امریکا سمیت دیگر ممالک کے صارفین نے شکایت کی کہ انسٹا گرام پر بعض ویڈیوز کی کوالٹی کو خراب کیا جا رہا ہے۔ لوگوں کی شکایت کے بعد انسٹاگرام کے بانی نے اپنی انسٹاگرام ویڈیو اور پوسٹس میں اعتراف کیا کہ کم ویوز حاصل کرنے والی ویڈیوز کی کوالٹی کو خراب کردیا جاتا ہے۔ انہوں نے بتایا کہ جن ویڈیوز کو کافی عرصہ قبل اپ لوڈ کیا گیا ہوتا ہے اور عرصہ گزر جانے کے باوجود وہ مطلوبہ یا زیادہ ویوز حاصل نہیں کر پاتیں تو انسٹاگرام کا سسٹم ان کی کوالٹی کو خراب کردیتا ہے، کم دیکھی جانے والی ویڈیوز بلر نظر آنے لگتی ہیں، ان کی ویڈیو درست دکھائی نہیں دیتی۔ انہوں نے بتایا کہ لیکن جیسے ہی دوبارہ مذکورہ ویڈیو کو زیادہ دیکھا جانے لگتا ہے اور اس کے ویوز بڑھنے لگتے ہیں تو اس کی کوالٹی کو بہتر کرنا شروع کر دیا جاتا ہے۔ بعض صارفین نے یہ شکوہ بھی کیا کہ فیس بک پر بھی کم دیکھی جانے والی ویڈیوز کی کوالٹی کو خراب کر دیا جاتا ہے۔,Technology
99,پاکستان میں 5جی انٹرنیٹ سروسز کیلئے اقدامات اٹھارہے ہیں: وزیراعظم,https://urdu.dunyanews.tv/index.php/ur/Technology/849294,اسلام آباد: (دنیا نیوز) وزیراعظم شہباز شریف نے کہا ہے کہ پاکستان میں 5 جی انٹرنیٹ سروسز کیلئے اقدامات اٹھارہے ہیں۔ وزیراعظم شہباز شریف سے وی آن گروپ کے چیئرمین آوگی کے فیبیلا کی قیادت میں 5 رکنی وفد نے ملاقات کی، ملاقات میں وزیر مملکت برائے انفارمیشن ٹیکنالوجی و ٹیلی کام شزا فاطمہ خواجہ، وزیرمملکت برائے خزانہ و محصولات علی پرویز ملک، وزیر اعظم کے کوآرڈینیٹر رانا احسان افضل اور متعلقہ اعلیٰ سرکاری افسران بھی موجود تھے۔ وفد کے شرکاء سے گفتگو کرتے ہوئے وزیراعظم شہباز شریف کا کہنا تھا کہ حکومت ٹیلی کمیونی کیشن کے شعبے کی ترقی و ترویج کے لیے کوشاں ہے، آئندہ تین سالوں میں پاکستان سے آئی ٹی  کی برآمدات کو 25 بلین ڈالر تک پہنچانے کے ہدف کے حصول کیلئے پر عزم ہیں۔ انہوں نے کہا کہ  دور دراز علاقوں میں بھی تیز ترین موبائل انٹرنیٹ کی فراہمی کے لئے اقدامات کئے جا رہے ہیں، پاکستان میں تیز تر اور قابل اعتماد انٹر نیٹ سروسز کے لئے فائیو جی انٹرنیٹ کی سروسز متعارف کرانے کیلئے اقدامات اٹھائے جا رہے ہیں، 5 جی سروسز کی بدولت ڈیجیٹل پاکستان کے ویژن کا حصول ممکن ہو سکے گا۔ شہباز شریف کا کہنا تھا کہ پاکستان میں کیش لیس اور ڈیجیٹل معیشت کے فروغ کے حوالے سے ٹیلی کام سیکٹر کا کردار انتہائی اہمیت کا حامل ہے، وی آن کا سبسیڈئری جاز گروپ پاکستان میں ٹیلی کمیونی کیشن اور فنانشل ٹیکنالوجی کے شعبے میں اہم کردار کر رہا ہے، پاکستان میں انفارمیشن ٹیکنالوجی ، ڈیجیٹائز یشن اور مصنوعی ذہانت کے فروغ کے حوالےسے وی آن گروپ کے ساتھ مل کر کام کرنے کے خواہاں ہیں۔ وفد نے ملک میں حالیہ معاشی استحکام کے حوالے سے حکومتی کوششوں کی تعریف کرتے ہوئے کہا کہ پاکستان آئی ٹی و ٹیلی کام کے شعبے میں سرمایہ کاری کے حوالے سے ایک اہم ملک بن چکا ہے ۔,Technology
100,کینیڈا کا ٹک ٹاک کو اپنی سرزمین پر بزنس آپریشنز بند کرنے کا حکم,https://urdu.dunyanews.tv/index.php/ur/Technology/849282,ٹورنٹو: (ویب ڈیسک) کینیڈا نے ٹک ٹاک کو اپنی سرزمین پر تمام بزنس آپریشنز بند کرنے کا حکم دے دیا۔ کینیڈا کی جانب سے سوشل میڈیا پلیٹ فارم کی سرپرست کمپنی بائیٹ ڈانس کو ’’قومی سلامتی کیلئے خطرہ‘‘ قرار دیکر یہ فیصلہ کیا گیا، اس اقدام کے بعد ٹک ٹاک کو کینیڈین سرزمین پر اپنا کاروبار بند کرنے کیلئے مجبور کیا جائے گا مگر وہاں ویڈیو شیئرنگ ایپ کے استعمال پر پابندی عائد نہیں کی جا رہی۔ کینیڈا کے وزیر سائنس و صنعت François-Philippe Champagne نے کہا کہ ’’بائیٹ ڈانس کے آپریشنز سے قومی سلامتی کو خطرات لاحق ہیں‘‘، یہ فیصلہ ان شواہد اور تفصیلات کو مدنظر رکھ کر کیا گیا جن کو کینیڈا کی سکیورٹی اور انٹیلی جنس کمیونٹی اور دیگر حکومتی شراکت داروں کے مشورے کے بعد اکٹھا کیا گیا۔ اس سے قبل کینیڈا نے حکومتی ڈیوائسز پر ایپ کے استعمال پر پابندی عائد کی تھی۔ دوسری جانب سوشل میڈیا پلیٹ فارم ٹک ٹاک کے ایک ترجمان نے کہا کہ کمپنی کی جانب سے کینیڈا کے حکم کو عدالت میں چیلنج کیا جائے گا۔ ترجمان کے مطابق ٹک ٹاک کے کینیڈا میں موجود دفاتر کی بندش اور سیکڑوں مقامی ملازمتوں کو ختم کرنا کسی کے مفاد میں نہیں، ہم اس فیصلے کے خلاف عدالت سے رجوع کریں گے۔,Technology
101,آسٹریلیا:  بچوں کے سوشل میڈیا استعمال پر پابندی لگانے پرغور,https://urdu.dunyanews.tv/index.php/ur/Technology/849030,سڈنی : (ویب ڈیسک ) آسٹریلیا کی حکومت 16 سال سے کم عمر بچوں پر سوشل میڈیا کے استعمال پر پابندی لگانے پرغور کررہی ہے ۔ غیرملکی میڈیا رپورٹ کے مطابق  آسٹریلوی وزیر اعظم انتھونی البانیز  نے 16 سال سے کم عمر بچوں پر سوشل میڈیا کے استعمال پر پابندی لگانے کا عزم ظاہر کرتے ہوئے کہا ہے کہ فیس بک اور ٹک ٹاک جیسے پلیٹ فارمز کا اثر بچوں کو ’حقیقی نقصان‘ پہنچا رہا ہے۔ البانیز نے کہا کہ ٹیک کمپنیوں کو اس عمر کی حد کے نفاذ کا ذمہ دار ٹھہرایا جائے گا اور اگر ریگولیٹرز نے کم عمر صارفین کو اس حد کو نظرانداز کرتے ہوئے پایا تو ان پر بھاری جرمانے عائد کیے جائیں گے۔ انہوں نے  کمیونیکیشنز وزیر مشیل رولینڈ  کے ہمراہ پارلیمنٹ کے باہر صحافیوں کو بتایا کہ یہ والدین کیلئے ہے ، سوشل میڈیا بچوں کو حقیقی نقصان پہنچا رہا ہے اور میں اسے ختم کرنے کے لیے اقدام کر رہا ہوں۔ آسٹریلوی وزیراعظم کاکہنا تھا کہ  ذمہ داری سوشل میڈیا پلیٹ فارمز پر ہوگی کہ وہ دکھائیں کہ انہوں نے رسائی کو روکنے کیلئے مناسب اقدامات کیے ہیں ، پابندی کے ذمہ داری والدین یا بچوں پر نہیں ہو گی،  میرے سسٹم پر ایسی چیزیں سامنے آتی ہیں جو میں نہیں دیکھنا چاہتا تو ایک حساس 14 سالہ بچے کو ایسی چیزیں کیوں نظر آئیں۔ کمیونیکیشنز وزیر مشیل رولینڈ نے کہا کہ سوشل میڈیا کمپنیاں بار بار اپنی ذمہ داریاں ادا کرنے میں ناکام ہو رہی ہیں ، سوشل میڈیا کمپنیوں کو خبردار کر دیا گیا ہے، انہیں اپنے طریقوں کو محفوظ بنانے کو یقینی بنانا ہو گا۔ رولینڈ نے کہا کہ انسٹاگرام، فیس بک، ٹک ٹاک اور ایلون مسک کے ایکس جیسے پلیٹ فارمز کو قوانین کی خلاف ورزی کرنے پر مالی جرمانے کا سامنا کرنا پڑے گا۔ واضح رہے کہ آسٹریلیا ان ممالک میں شامل ہے جو سوشل میڈیا کی اصلاحات کی کوششوں میں سب سے آگے ہیں ، اور اس کی تجویز کردہ عمر کی حد بچوں کے لیے دنیا کی سخت ترین پابندیوں میں سے ایک ہو گی۔ ان نئے قوانین کو اس ہفتے ریاستی اور علاقائی رہنماؤں کے سامنے پیش کرنے کے بعد نومبر کے آخر میں پارلیمنٹ میں متعارف کرایا جائے گا، قانون منظور ہونے کے بعد ٹیک پلیٹ فارمز کو ایک سال کی رعایت دی جائے گی تاکہ وہ اس پابندی کو نافذ کرنے کے طریقے وضع کر سکیں۔ اس بارے میں فیس بک اور انسٹاگرام کی ملکیتی کمپنی میٹا نے کہا ہے کہ وہ ’حکومت کی متعارف کرائی گئی کسی بھی عمر کی پابندی کا احترام کرے گی۔‘ میٹا کی سیفٹی سربراہ اینٹیگون ڈیوِس کاکہنا ہے  کہ آسٹریلیا کو ان پابندیوں کے نفاذ کے طریقہ کار پر غور کرنا چاہیے، ٹک ٹاک نے کہا کہ اس مرحلے پر ان کے پاس کہنے کے لیے کچھ نہیں۔ یو ٹیوب جیسے پلیٹ فارمز کے لیے کچھ استثنیات پر غور کیا جائے گا جو نوجوان تعلیمی یا دیگر ضروریات کے لیے استعمال کر سکتے ہیں۔ آسٹریلیا نے حالیہ برسوں میں ٹیک کمپنیوں کو کنٹرول کرنے کی کوششیں تیز کر دی ہیں، لیکن اس میں کامیابی محدود رہی ہے۔ اس سال کے اوائل میں ’غلط معلومات سے نمٹنے‘ کا بل متعارف کرایا گیا، جس میں ٹیک کمپنیوں کو آن لائن حفاظتی ذمہ داریوں کی خلاف ورزی پر جرمانے عائد کرنے کے وسیع اختیارات شامل ہیں۔ آسٹریلیا نے نام نہاد ’ڈیپ فیک‘ پورنوگرافی کو بغیر رضامندی کے شیئر کرنے پر بھی پابندی عائد کی ہے، لیکن مسک کے ایکس (سابقہ ٹوئٹر) پر مواد کو کنٹرول کرنے کی کوششیں ایک طویل قانونی جنگ میں الجھ گئی ہیں۔,Technology
102,حقیقی عمر معلوم کرنے کیلئے انسٹاگرام میں اے آئی ٹول کا استعمال,https://urdu.dunyanews.tv/index.php/ur/Technology/848982,کیلیفورنیا: (ویب ڈیسک) میٹا نے صارفین کی حقیقی عمر معلوم کرنے کیلئے اپنا آرٹیفیشل انٹیلی جنس (اے آئی) ’ایڈلٹ کلاسیفائر‘ ٹول انسٹاگرام میں استعمال کرنا شروع کر دیا۔ میٹا نے ( adult classifier) نامی اے آئی ٹول کو ابتدائی طور پر جون 2022 میں متعارف کرایا تھا اور اس کا پہلا استعمال فیس بک پر کیا گیا تھا۔ مذکورہ ٹول مختلف ذرائع سے معلومات حاصل کر کے پتہ لگاتا ہے کہ اکاؤنٹ ہولڈر نے اپنی عمر درست لکھی ہے یا ویب سائٹ کمپنی کو دھوکا دینے کیلئے غلط معلومات کا استعمال کیا گیا ہے۔ اب اسی ٹول کو کمپنی نے انسٹاگرام پر استعمال کرنا شروع کر دیا اور کمپنی نے اس حوالے سے مزید معلومات فراہم کر دیں۔ انسٹاگرام پر 18 سال سے کم عمر افراد کو بہت سارے مواد اور فیچرز تک رسائی نہیں ہوتی جبکہ 13 سال تک کے صارفین کیلئے بھی الگ اور محدود فیچرز دستیاب ہوتے ہیں، زیادہ تر افراد غلط عمر اور تاریخ پیدائش بتا کر خود کو 18 سال سے زائد العمر قرار دیتے ہیں تاکہ انسٹاگرام پر زیادہ مواد اور فیچرز تک رسائی حاصل کی جائے۔ ایسے اکاؤنٹس مالکان خود کو 18 سال سے زائد العمر ظاہر کر کے نامناسب اور خطرناک مواد تک بھی رسائی حاصل کرتے ہیں، اس لئے اب کمپنی نے مذکورہ اے آئی ٹول استعمال کر کے حقیقی عمر کا پتہ لگانا شروع کر دیا۔ فیچر کے تحت جس صارف کی عمر 18 سال سے کم ہوگی، ازخود اس کے اکاؤنٹ کو نابالغ اکاؤنٹ کی لسٹ میں شامل کر دیا جائے گا اور اس کی زیادہ مواد تک رسائی کو ختم کر دیا جائے گا، اسی طرح ٹول 13 سال کی عمر کے صارفین کو بھی الگ کیٹیگری میں شامل کر کے ان کی بھی زیادہ خطرناک مواد اور فیچرز تک رسائی کو محدود کرے گا۔,Technology
103,پہلا لکڑی سے بنا سیٹلائٹ خلا میں بھیج دیا گیا,https://urdu.dunyanews.tv/index.php/ur/Technology/848644,ٹوکیو :(ویب ڈیسک ) جاپانی سائنسدانوں نے لکڑی سے بنا پہلا سیٹلائیٹ خلا میں بھیج دیا۔ کیوتو یونیورسٹی اور Sumitomo Forestry کے سائنسدانوں نے یہ منفرد سیٹلائٹ تیار کیا ہے، لیگنو سیٹ نامی اس سیٹلائٹ کی تیاری کا آغاز اپریل 2020 میں ہوا تھا جس کا مقصد ماحول دوست سیٹلائٹ کو تیار کرنا تھا۔ یہ سیٹلائیٹ سپیس ایکس کے ایک مشن کے ذریعے لانچ کیا گیا جو پہلے انٹرنیشنل سپیس سٹیشن پہنچے گا اور وہاں سے اسے زمین کے اوپر 250 میل کی بلندی پر پرواز کے لیے روانہ کیا جائے گا۔ اس سیٹلائیٹ کو خلا میں بھیجنے کا مقصد یہ ثابت کرنا ہے کہ ماحول دوست میٹریل کو بھی خلائی تسخیر کے لیے استعمال کیا جاسکتا ہے، اس کے لیے منگولیا ووڈ نامی لکڑی کا استعمال کیا گیا جو اپنی مضبوطی کے لیے جانی جاتی ہے۔ 10 کیوبک سینٹی میٹر حجم کے اس سیٹلائٹ کو روایتی جاپانی تکنیک کے ذریعے اسمبل کیا گیا جس کے نتیجے میں گلیو یا سکریوز کی ضرورت ختم ہوگئی۔ اس کے اوپر سولر پینلز نصب ہیں جبکہ اس بات کو یقینی بنایا گیا ہے کہ سیٹلائٹ کی لکڑی سے خلا بازوں کی صحت کو نقصان نہ پہنچے یا آئی ایس ایس کے آلات کے افعال متاثر نہ ہوں، لانچ کے بعد 6 ماہ تک یہ سیٹلائٹ مختلف اقسام کا ڈیٹا اکٹھا کرے گا جس کو مدنظر رکھ کر لیگنو سیٹ 2 کو تیار کیا جائے گا۔ ماہرین کے مطابق خلا میں لکڑی زمین کے مقابلے میں زیادہ پائیدار ثابت ہوسکتی ہے، کیونکہ وہاں نمی یا آکسیجن موجود نہیں جس کے باعث لکڑی کے خراب ہونے یا پھولنے کا خطرہ نہیں۔,Technology
104,7 خاندانوں نے سوشل میڈیا کمپنی ٹک ٹاک کے خلاف مقدمہ دائر کردیا,https://urdu.dunyanews.tv/index.php/ur/Technology/848616,پیرس:(ویب ڈیسک ) 7 فرانسیسی خاندانوں نے سوشل میڈیا کمپنی ٹک ٹاک کے خلاف مقدمہ دائر کیا ہے جس میں یہ الزام لگایا گیا ہے کہ اس پلیٹ فارم کے نقصان دہ مواد کیوجہ سے دو 15 سالہ نوعمروں نے خودکشی کی ہے۔ وکیل لارے بوٹرن مارمن نے براڈکاسٹر فرانس انفو کو بتایا کہ مقدمہ میں دعویٰ کیا گیا ہے کہ ٹک ٹاک کے الگورتھم نے سات نوجوانوں میں خودکشی، خود کو نقصان پہنچانے اور کھانا کھانے کی خراب عادات کو فروغ دیا جس میں سے دو نے خودکشی کرلی۔متاثرہ افراد کے اہل خانہ کریٹیل عدالت میں مشترکہ قانونی کارروائی کی پیروی کر رہے ہیں جس کے بارے میں وکیل بوٹرون کا کہنا ہے کہ یہ یورپ میں اس طرح کا پہلا گروپ کیس ہے۔وکیل نے بتایا کہ والدین چاہتے ہیں کہ ٹک ٹاک کی قانونی ذمہ داری کیا ہے اس حوالے سے عدالت واضح کرے اور رہنما اصول نافذ کرے۔والدین کا مزید کہنا تھا کہ ٹک ٹاک ایک تجارتی کمپنی ہے جو نابالغ صارفین کو پروڈکٹ پیش کرتی ہے۔ لہذا ادارے کو اپنی مصنوعات کی کوتاہیوں کا جواب دہ ہونا پڑے گا۔دوسرے سوشل میڈیا پلیٹ فارمز کی طرح ٹِک ٹاک کو بھی اپنی ایپ پر مواد کی اعتدال کے حوالے سے تحقیقات کا سامنا ہے۔فیس بک اور انسٹاگرام (میٹا) کی طرح ٹک ٹاک کو بھی سیکڑوں مقدموں کا سامنا ہے۔ ان تمام کمپنیوں پر لاکھوں بچوں کو اپنے پلیٹ فارم سے نقصان دہ مواد منتقل کرنے، ان کو لت لگانے اور ان کی ذہنی صحت کو نقصان پہنچانے کا الزام ہے۔,Technology
105,تھریڈز کے سوا سال میں صارفین کی تعداد ساڑھے 27 کروڑ سے متجاوز,https://urdu.dunyanews.tv/index.php/ur/Technology/848434,کیلی فورنیا:(ویب ڈیسک ) میٹا نے 5 جولائی 2023 کو ایکس (ٹوئٹر) کے مقابلے پر اپنا سوشل میڈیا پلیٹ فارم تھریڈز متعارف کرایا تھا۔ اب تھریڈز کو سوا سال سے زائد عرصہ مکمل ہوچکا ہے اور اس کے ماہانہ صارفین کی تعداد ساڑھے 27 کروڑ سے زائد ہوگئی ہے، اس بات کا اعلان انسٹا گرام اور تھریڈز کے سربراہ ایڈم موسیری کی جانب سے ایک سوشل میڈیا پوسٹ پر کیا گیا۔ انہوں نے بتایا کہ تھریڈز کو ہر ماہ استعمال کرنے والے صارفین کی تعداد 27 کروڑ 50 لاکھ سے زائد ہوگئی ہے۔اس عرصے میں تھریڈز کے صارفین کی تعداد میں مستحکم انداز سے اضافہ ہوا ہے مگر آغاز میں جتنی تیزی سے لوگوں نے اس سوشل میڈیا پلیٹ فارم کا رخ کیا تھا، اب وہ اشتیاق نظر نہیں آتا۔ مگر اب بھی اس کے صارفین کی تعداد میں کافی تیزی سے اضافہ ہو رہا ہے، اپریل 2024 میں یہ تعداد 15 کروڑ جبکہ اگست میں 20 کروڑ تک پہنچی تھی اور اب ساڑھے 27 کروڑ سے زائد ہوگئی ہے۔ یعنی محض 3 ماہ میں تھریڈز کی تعداد میں ساڑھے 7 کروڑ سے زائد کا اضافہ ہوا ہے۔ البتہ میٹا کی جانب سے کبھی یہ نہیں بتایا گیا کہ تھریڈز کو روزانہ کتنے افراد استعمال کرتے ہیں، حالانکہ یہ کمپنی فیس بک، واٹس ایپ اور انسٹا گرام کو روزانہ استعمال کرنے والوں کے بارے میں اکثر تفصیلات جاری کرتی رہتی ہے۔,Technology
106,بھارتی فوج کو سوشل میڈیا مواد کی براہ راست نگرانی کا اختیار مل گیا,https://urdu.dunyanews.tv/index.php/ur/Technology/848227,نئی دہلی: (ویب ڈیسک) بھارتی فوج کو سوشل میڈیا مواد کی براہ راست نگرانی کا اختیار مل گیا۔ بھارتی میڈیا کے مطابق فوج کو سوشل میڈیا مواد کی براہ راست نگرانی کا اختیار مل گیا ہے اور فوج اب سوشل میڈیا مواد کو ہٹانے کے لیے براہ راست نوٹس جاری کرسکے گی۔ رپورٹ کے مطابق بھارتی وزارت دفاع نے اس حوالے سے ایک سینیئر افسر کو انچارج مقرر کردیا ہے اور اس سینیر افسر کو  آئی ٹی ایکٹ کے سیکشن 79(3)(b)کے تحت اختیار دیا گیا ہے کہ وہ سوشل میڈیا پلیٹ فارمز کو  بھارتی فوج  سے متعلق غیر قانونی مواد ہٹانے کی درخواستیں جاری کرسکےگا۔ بھارتی میڈیا کے مطابق اس سے قبل بھارتی فوج مواد ہٹانے یا بلاک کروانےکے لیے الیکٹرانکس اور آئی ٹی کی وزارت پر انحصار کرتی تھی۔,Technology
107,انسٹا گرام میں ڈائریکٹ میسجز کیلئے ڈی ایمز اپ ڈیٹ کا فیصلہ,https://urdu.dunyanews.tv/index.php/ur/Technology/848198,کیلی فورنیا:(دنیا نیوز) سماجی رابطے کی ویب سائٹ انسٹا گرام میں ڈی ایمز کو اپ ڈیٹ کرنے کا اعلان کیا گیا ہے۔ ڈی ایمز اس فوٹو شیئرنگ ایپ میں ڈائریکٹ میسجز ان باکس کو کہا جاتا ہے۔ میٹا کی جانب سے ایسے نئے ٹولز متعارف کرائے جا رہے ہیں جو صارفین کو میسجز ریکوئسٹ فلٹر کرنے میں مدد فراہم کریں گے، آسان الفاظ میں جن میسجز ریکوئٹس کو فلٹر کیا جائے گا وہ مین ان باکس میں نظر نہیں آئیں گے۔ یہ نئے ٹولر ویریفائیڈ اکاؤنٹس، برانڈز، کریٹیرز اور دیگر عناصر کو مدنظر رکھ کر میسج ریکوئسٹس کو فلٹر اور sort آؤٹ کریں گے۔ اس سے صارفین کو ان میسجز کو شناخت کرنے میں مدد ملے گی جن کا جواب دینا ضروری ہوگا۔ اس کے ساتھ ساتھ اسٹوری ریپلائیز کے نام سے ایک نیا فولڈر بھی انسٹا گرام کا حصہ بنایا جا رہا ہے جس سے ایک ہی جگہ سٹوری ریپلائیز تک رسائی ممکن ہو جائے گی۔ کمپنی کے مطابق یہ تبدیلیاں دنیا بھر کے صارفین کی آرا کو مدنظر رکھ کر کی گئی ہیں جن کی جانب سے شکایت کی گئی تھی کہ ڈی ایمز کو منظم رکھنا کافی مشکل ثابت ہوتا ہے۔ انسٹا گرام کے سربراہ ایڈم موسیری نے ایک پوسٹ میں بتایا کہ اگرآپ ریکوئسٹ ان باکس پر جائیں  تو وہاں کئی بار متعدد میسجز موجود ہوتے ہیں، اسی لیے ہم نے انہیں فلٹر کرنے کی سہولت فراہم کی ہے۔sort اینڈ فلٹرز آپشنز ان باکس کے ٹاپ پر نظر آئیں گے جبکہ,Technology
108,واٹس ایپ میسیجز میں گوگل سرچ کو شامل کرنے کی آزمائش,https://urdu.dunyanews.tv/index.php/ur/Technology/848137,نیویارک: (ویب ڈیسک) انسٹنٹ میسیجنگ ایپلی کیشن واٹس ایپ نے میسیجز کو ہائی لائٹ کرنے اور میسیجز کے اندر گوگل سرچ کو شامل کرنے کی آزمائش شروع کر دی گئی۔ واٹس ایپ کی اپڈیٹس پر نظر رکھنے والی ویب سائٹ کے مطابق واٹس ایپ میسیجز میں ایک ایسے فیچر کے آزمائش کی جا رہی ہے، جس کے ذریعے میسیجز میں اہم معلومات یا لنکس کے اندر گوگل لنکس خود ہی شامل کر دیا جائے گا۔ یعنی اگر کوئی بھی شخص دوسرے صارف کو پی ٹی اے سے متعلق کوئی پیغام بھیجے گا تو واٹس ایپ کا سسٹم پی ٹی اے کو انڈرلائن کر کے اسے گوگل کے ساتھ منسلک کر دے گا اور صارف کلک کر کے پی ٹی اے سے متعلق گوگل پر وہیں میسیج کے اندر ہی معلومات حاصل کر سکے گا۔ کمپنی کے مطابق مذکورہ فیچر کی آزمائش کا مقصد صارفین کو معلومات کی تصدیق کرنے یا معلومات کی مزید انفارمیشن حاصل کرنے کے لئے متعارف کرایا جا رہا ہے۔ فیچر کے تحت صارف کو موصول ہونے والے پیغامات میں اہم الفاظ خود ہی انڈرلائن ہو جائیں گے اور انہیں گوگل سرچ کے ساتھ منسلک کر دیا جائے گا۔ مذکورہ فیچر کی آزمائش تک محدود صارفین کو رسائی دی گئی ہے، ابھی یہ کہنا قبل از وقت ہے کہ اسے کب تک متعارف کرایا جائے گا، تاہم امکان ہے کہ اگلے سال تک اسے پیش کر دیا جائے گا۔,Technology
109,پی ٹی اے نے ٹک ٹاک پر غیر اخلاقی  مواد کی تشہیر کے حوالے سے رپورٹ جمع کرا دی,https://urdu.dunyanews.tv/index.php/ur/Technology/848088,پشاور:(دنیا نیوز) پاکستان ٹیلی کمیونیکیشن اتھارٹی ( پی ٹی اے ) کی جانب سے مختصر ویڈیو شیئرنگ پلیٹ فارم ٹک ٹاک پر غیر اخلاقی اور توہین آمیز مواد کی تشہیر کے حوالے سے پشاور ہائیکورٹ میں رپورٹ جمع کروا دی گئی۔ پی ٹی اے کی پشاور ہائیکورٹ میں جمع کرائی گئی رپورٹ کے مطابق سال 2020 سے اب تک 1 لاکھ 14 ہزار سے زائد غیراخلاقی اور توہین آمیز مواد ٹک ٹاک پر اپ لوڈ ہوا۔ رپورٹ کے مطابق پی ٹی اے نے ایک لاکھ 13 ہزار سے زائد اکاؤنٹس کو بلاک کیا۔ پی ٹی اے کی جانب سے فیس بک، انسٹاگرام، یوٹیوب، سمیت دیگر سوشل میڈیا پر 13 لاکھ 3 ہزار 578 لنکس بھی بلاک کئے گئے ہیں۔,Technology
110,سیٹلائٹ انٹرنیٹ سروس پرووائیڈر 'سٹار لنک' 2 سال بعد بھی پاکستان میں لائسنس کا منتظر,https://urdu.dunyanews.tv/index.php/ur/Technology/848005,"اسلام آباد: (حریم جدون) سیٹلائٹ انٹرنیٹ سروس پرووائیڈر ""سٹار لنک"" 2 سال بعد بھی پاکستان میں لائسنس کا منتظر ہے۔ ایلون مسک کی کمپنی ""سٹار لنک"" کو دو سال بعد بھی لائسنس نہ مل سکا، سیٹلائٹ انٹرنیٹ سروس کی لائسنسنگ قانونی اور تکنیکی پیچیدگیوں کا شکار ہے جبکہ پی ٹی اے کو لائسنس جاری کرنے کے لیے وزارت داخلہ سے کلیئرنس درکار ہے۔ پی ٹی اے کے مطابق سٹار لنک نے یکم جون 2022 کو پاکستان میں رجسٹریشن کروائی تھی، ایس ای سی پی سٹار لنک نے ایل ڈی آئی اور لوکل لوپ کے لیے درخواست جمع کرائی تھی۔ پی ٹی اے کی جانب سے کہا گیا ہے کہ پاکستان میں ایل ڈی آئی لائسنس کی فیس 5 لاکھ ڈالر جبکہ لوکل لوپ کی فیس 10 لاکھ ڈالر ہے۔ ذرائع کا کہنا ہے کہ وزارت چاہتی ہے کہ سٹار لنک کسی تیسرے فریق کے ساتھ ملکر کام کرے تاہم اس پر سٹار لنک تاحال متفق نہیں، سٹار لنک سروسز کو پی ٹی اے سلو ڈاؤن یا بند کرنے کی مجاز نہیں ہوگی۔ واضح رہے کہ ایلون مسک کی کمپنی سٹار لنک 40 ممالک میں انٹرنیٹ کی سہولیات پہنچا رہی ہے، ستمبر 2024 تک دنیا بھر میں سٹار لنک کے صارفین کی تعداد 40 لاکھ سے بڑھ چکی ہے۔",Technology
111,چیٹ جی پی ٹی سرچ انجن گوگل کو ٹکر دینے کیلئے تیار,https://urdu.dunyanews.tv/index.php/ur/Technology/847889,کیلی فورنیا: (دنیا نیوز) گوگل سرچ انجن کا استعمال دنیا بھر میں کروڑوں افراد کرتے ہیں اور دیگر کمپنیاں اب تک اس کی مقبولیت کا مقابلہ کرنے میں ناکام رہی ہیں مگر اب گوگل کو سخت حریف کا سامنا ہونے والا ہے۔ جی ہاں! دنیا بھر میں بہت زیادہ استعمال ہونے والے آرٹی فیشل انٹیلی جنس (اے آئی) چیٹ بوٹ چیٹ جی پی ٹی کا سرچ انجن جاری کر دیا گیا ہے۔ اوپن اے آئی کی جانب سے اس سرچ انجن کی تیاری کا اعلان مئی 2024 میں کیا گیا تھا اور اب اے آئی ٹیکنالوجی پر مبنی اس سرچ انجن کو صارفین کے لیے جاری کیا گیا ہے۔ فی الحال یہ سرچ انجن چیٹ جی پی ٹی کے ماہانہ فیس ادا کرنے والے صارفین کو دستیاب ہوگا اور وہ رئیل ٹائم تفصیلات حاصل کرسکیں گے، چیٹ جی پی ٹی کو مفت استعمال کرنے والے صارفین کے لیے یہ سرچ انجن آئندہ چند ماہ میں دستیاب ہوگا۔ کمپنی کی جانب سے اس سرچ انجن کو الگ سے متعارف کرانے کی بجائے چیٹ جی پی ٹی کے موجودہ یوزر انٹرفیس کا حصہ بنایا گیا ہے جبکہ صارفین کی جانب سے چیٹ جی پی ٹی سے پوچھے گئے سوالات کے جوابات پر ویب رزلٹس کے آپشن پر کلک کرکے اسے استعمال کرسکیں گے۔ چیٹ جی پی ٹی میں ویب سرچ کا اضافہ اس اے آئی چیٹ بوٹ کو مائیکرو سافٹ کو پائلٹ اور گوگل جیمنائی جیسے اے آئی چیٹ بوٹس کا مقابلہ کرنے میں مدد فراہم کرے گا جن کو رئیل ٹائم انٹرنیٹ ڈیٹا تک رسائی حاصل ہوتی ہے۔ کمپنی کے مطابق چیٹ جی پی ٹی سرچ انجن آئی او ایس، اینڈرائیڈ اور ڈیسک ٹاپ ایپس میں دستیاب ہوگا اور اس کے سرچ فیچرز مختلف سرچ ٹیکنالوجیز بشمول مائیکرو سافٹ بنگ پر مشتمل ہوں گے، یہ سرچ انجن جی پی ٹی اے آئی فور ماڈل پر مبنی ہو گا۔ خیال رہے کہ میٹا کی جانب سے بھی اپنا اے آئی سرچ انجن تیار کرنے پر کام کیا جا رہا ہے جبکہ حال ہی میں گوگل نے اپنے اے آئی اوور ویو فیچر کو 100 سے زائد ممالک تک توسیع دی ہے۔,Technology
112,چین کی پہلی سویلین خاتون خلا میں پہنچ گئی,https://urdu.dunyanews.tv/index.php/ur/Technology/847859,بیجنگ: (ویب ڈیسک) چین نے پہلی خاتون سائنسدان سمیت 3 خلا بازوں کو اپنے سپیس سٹیشن میں کامیابی سے پہنچا دیا ہے۔ تینوں خلا بازوں کو 31 اکتوبر کو چینی سپیس سٹیشن روانہ کیا گیا تھا اور ان کا سفر 6 گھنٹے تک جاری رہا، یہ تینوں وہاں 6 ماہ تک قیام کریں گے اور اس دوران مختلف تجربات اور سپیس واک کریں گے۔ اس مشن میں شامل جوہری راکٹوں کی سائنسدان وانگ ہوزی نے نئی تاریخ رقم کی ہے کیونکہ وہ چین کی پہلی سویلین خاتون خلا باز ہیں، وہ اسپیس اسٹیشن میں اپنے قیام کے دوران مستقبل کے راکٹوں کے نئے انجنوں پر ابتدائی تحقیق کریں گی۔ انہوں نے ایک انٹرویو میں بتایا کہ وہ خلا باز بننے کا موقع ملنے پر حیران رہ گئی تھیں کیونکہ انہوں نے کبھی سوچا نہیں تھا کہ ایسا بھی ہو سکتا ہے، ان تینوں کو شینزو 19 مشن کے ذریعے تیانگ اونگ سپیس سٹیشن میں پہنچایا گیا۔,Technology
113,گوگل پر پوری دنیا کی دولت سے زائد کا جرمانہ عائد,https://urdu.dunyanews.tv/index.php/ur/Technology/847790,"ماسکو: (ویب ڈیسک) روسی عدالت نے گوگل پر پوری دنیا کی دولت سے زیادہ 20 ڈیسیلین ڈالرز کا جرمانہ عائد کر دیا۔ رپورٹ کے مطابق روسی عدالت کی جانب سے عائد کردہ جرمانے کی مالیت دنیا کے تمام ممالک کی جی ڈی پی سے بھی زیادہ ہے۔ روس کے 17 ٹی وی چینلز نے گوگل پر ہرجانے کا دعویٰ دائر کر رکھا تھا، 2020 میں گوگل کے زیر ملکیت ویڈیو شیئرنگ پلیٹ فارم یوٹیوب نے امریکی پابندیاں عائد کئے جانے کے بعد روسی چینل کو بین کر دیا تھا۔ روسی عدالت نے چینل کو بند کرنے پر گوگل پر ایک لاکھ روسی روبل کا جرمانہ عائد کیا، اس کے بعد 2022 میں گوگل نے دوبارہ دیگر روسی میڈیا اداروں پر یوکرین جنگ کے آغاز پر پابندی عائد کی، جس پر عدالت نے مزید جرمانے عائد کئے۔ گوگل پر روزانہ 100,000 روبل جرمانہ عائد کیا گیا اور خبردار کیا گیا کہ اگر یہ رقم ادا نہیں کی گئی تو یہ رقم ہر 24 گھنٹے میں دگنی ہو جائے گی۔ جرمانے کی رقم 2020 کے بعد سے اب 20,000,000,000,000,000,000,000,000,000,000,000 کے برابر ہو چکی ہے جبکہ عالمی بینک کا اندازہ ہے کہ عالمی معیشت کا حجم تقریباً 100 ٹریلین ڈالر یا 100 کے بعد 12 صفر ہے اور فلکیاتی روسی فائن تک پہنچنے کیلئے یہ تعداد کم از کم 20 صفر بہت کم ہے۔ دوسری جانب روسی عدالت کی جانب سے چکرا دینے والے ہندسوں کا جرمانہ عائد کئے جانے کے باوجود گوگل بدستور اس سے منحرف ہے اور اس حوالے سے جاری آخری آمدنی بیان میں کمپنی کا کہنا ہے کہ ہمیں یقین نہیں کہ ان قانونی معاملات کا کوئی مادی منفی اثر پڑے گا۔",Technology
114,چار ماہ بعد ملک بھر میں انٹرنیٹ سروسز مکمل طور پر بحال,https://urdu.dunyanews.tv/index.php/ur/Technology/847605,اسلام آباد: (حریم جدون) چار ماہ کے بعد ملک بھرمیں انٹرنیٹ کو مکمل طور پر بحال کر دیا گیا۔ پاکستان ٹیلی کمیونیکیشن اتھارٹی (پی ٹی اے) کے مطابق ایس ایم ڈبلیو سب میرین کیبل میں خرابی کو دور کر دیا گیا ہے، 1750جی بی ایس ڈیٹا کے شارٹ فال پر بھی قابو پا لیا گیا ہے۔ پی ٹی اے کا مزید کہنا ہے کہ نئی پیس کیبل کو سال 2023 میں شامل کیا گیا تاکہ صلاحیت میں اضافہ ہو سکے،  اگلے دو سالوں میں ملک میں 3 کیبلز کا مزید اضافہ کیا جائے گا۔,Technology
115,ٹیکنالوجی کی وجہ سے ہر شعبےمیں تبدیلیاں ہو رہی  ہیں: شزہ فاطمہ,https://urdu.dunyanews.tv/index.php/ur/Technology/847430,کراچی:(دنیا نیوز)وزیر مملکت آئی ٹی شزہ فاطمہ نے کہا ہے کہ ٹیکنالوجی کی وجہ سےہرشعبےمیں تیزی سےتبدیلیاں ہورہی ہیں۔ کراچی میں تقریب سے خطاب کرتے ہوئے وزیرمملکت آئی ٹی شزا فاطمہ کا کہنا تھا کہ سائبرسکیورٹی پرخصوصی توجہ دی جارہی ہے، نوجوانوں کوجدید دورکےتقاضوں سےہم آہنگ کرنا ہوگا۔ شزا فاطمہ نے کہا کہ پاکستان کوانفارمیشن ٹیکنالوجی کا مرکزبنانا چاہتےہیں، گورنر ہاؤس سندھ میں آئی ٹی منصوبے کے متعلق بتایا گیا، لیکن ذاتی طور پر دیکھ کر بہت خوشی ہوئی، گورنر سندھ کو اس اقدام پر داد دیتی ہوں، یہ عمارت پاکستان کی تاریخ کی گواہ ہے کہ عوام کے لیے گورنر ہاؤس کے دروازے کھولنا اعلیٰ مثال ہے۔ ان کا کہنا تھا کہ ملک میں حکومت، سرکاری اداروں اور عوام کے درمیان فاصلوں کو کم کرنے کی ضرورت ہے، راشن کی فراہمی، قانونی مشاورت اور انصاف کی گھنٹی کے اقدامات قابل تعریف ہیں۔ شزہ فاطمہ نے کہا کہ آئی ٹی منسٹر کی حیثیت سے یہ تربیتی پروگرام بہت اچھا لگا، آپ کا ہدف روزگار کمانا اور اپنے گھر کو سپورٹ کرنا ہے، پاکستان کی نوجوان نسل ہمارا واحد سرمایہ ہے، نوجوانوں نے اس ملک کو آگے لے کر جانا ہے، نوجوان آگے بڑھیں گے تو پاکستان آگے بڑھے گا۔,Technology
116,چیمپیئنز ٹرافی 2025 : بھارت کا دورہ پاکستان سے انکار، آئی سی سی کو آگاہ کردیا,https://urdu.dunyanews.tv/index.php/ur/Cricket/849528,نیودہلی :(دنیا نیوز) بھارت نے چیمپیئنز ٹرافی 2025 کے لیے پاکستان کا دورہ نہ کرنے کی تصدیق کرتے ہوئے انٹرنیشنل کرکٹ کونسل (آئی سی سی ) کو اپنے فیصلے سے آگاہ کر دیا ہے۔ بھارت نے پاکستان کی نرم پالیسی، کرکٹ اور سیاست کو الگ رکھنے کی خواہش اور بیانات کے باوجود پاکستان کا دورہ نہ کرنے کا فیصلہ کیا ہے۔ ہفتہ کے روزبھارتی کرکٹ بورڈ (بی سی سی آئی) نے انٹرنیشنل کرکٹ کونسل (آئی سی سی) کو آگاہ کیا ہے کہ بھارت 2025 کی چیمپیئنز ٹرافی کے لیے اپنی کرکٹ ٹیم پاکستان نہیں بھیجے گا، کرکٹ پر کام کرنے والی عالمی ویب سائٹ ای ایس پی این کرک انفو نے رپورٹ جاری کی ہے اور کہا ہے کہ بھارت کا یہ فیصلہ 19 مارچ 2025 میں چیمپیئنز ٹرافی کے انعقاد کی منصوبہ بندی میں ایک اور پیچیدگی پیدا کرے گا۔ رپورٹ کے مطابق اس اقدام کا مطلب یہ ہے کہ آئی سی سی اور پاکستان کرکٹ بورڈ کو ایک نیا انتظام کرنا ہوگا، جس میں ممکنہ طور پر ’ہائبرڈ ماڈل‘ شامل ہوگا جس میں ٹیمیں پاکستان میں کچھ میچ کھیلیں گی اور دیگر دوسرے مقام پر کھیلیں گی، متحدہ عرب امارات کو پاکستان سے قریب ہونے کی وجہ سے اسے متبادل مقام کے لیے اولین ترجیح سمجھا جا رہا ہے جبکہ سری لنکا پر بھی غور کیا جا رہا ہے۔ واضح رہے کہ گزشتہ روز بھارتی میڈیا پر سامنے والی خبروں کے ردعمل میں پاکستان کرکٹ بورڈ (پی سی بی) کے چیئرمین محسن نقوی نے دو ٹوک الفاظ میں کہا تھا کہ چیمپیئنز ٹرافی پر ہمارا مؤقف واضح ہے کہ کسی ہائبرڈ ماڈل پر بات نہیں ہو گی۔,Sports
117,فیصلہ کن ون ڈے: شاہینوں اور کینگروز میں کل گھمسان کا رن پڑے گا,https://urdu.dunyanews.tv/index.php/ur/Cricket/849480,پرتھ: (دنیا نیوز) پاکستان اور آسٹریلیا کے درمیان ون ڈے سیریز کا فیصلہ کن میچ کل کھیلا جائے گا۔ آسٹریلیا کے خلاف دوسرا میچ جیتنے کے بعد پاکستان کرکٹ ٹیم کا سکواڈ ایڈیلیڈ سے پرتھ پہنچ گیا جہاں کل دونوں ٹیمیں سیریز جیتنے کی کوشش کریں گی۔ تین میچوں کی سیریز کا یہ فیصلہ کن میچ کل پاکستانی وقت کے مطابق صبح ساڑھے 8 بجے شروع ہو گا۔ سیریز کا پہلا میچ آسٹریلیا اور دوسرا پاکستان نے جیتا تھا، اس فیصلہ کن میچ اور ون ڈے سیریز کے بعد دونوں ٹیموں کے درمیان 3 ٹی 20 میچز بھی کھیلے جائیں گے۔,Sports
118,انگلینڈ، نیوزی لینڈ، بنگلادیش پاکستان میں کھیل سکتی ہے تو بھارتی ٹیم کیوں نہیں؟ عطاتارڑ,https://urdu.dunyanews.tv/index.php/ur/Cricket/849410,اسلام آباد: (دنیا نیوز) وفاقی وزیر اطلاعات عطا تارڑ نے کہاکہ اگر انگلینڈ، نیوزی لینڈ، بنگلادیش پاکستان میں کھیل سکتی ہے تو بھارتی ٹیم کیوں نہیں؟ عطا تارڑ نے کہا کہ بھارت کو کرکٹ میں سیاست نہیں کرنی چاہئے، چیمپئنز ٹرافی پاکستان میں ہی ہوگی، بھارت کی طرف سے باضابطہ کوئی پیغام نہیں آیا، دبئی میں کھیلنے کے حوالے سے میڈیا میں خبریں دیکھی ہیں۔ وفاقی وزیر اطلاعات نے مزیدکہا کہ سارے میچز پاکستان میں ہی ہوں گے، بھارت اگر نہیں کھیلتا تو ان کی مرضی ہے، چیئرمین پی سی بی سے اس حوالے سے بات کریں گے۔,Sports
119,سید سمیر حسین پاکستان کرکٹ بورڈ کے چیف آپریٹنگ آفیسر مقرر,https://urdu.dunyanews.tv/index.php/ur/Cricket/849518,لاہور:(ویب ڈیسک )پاکستان کرکٹ بورڈ کے گورننگ بورڈ نے نئے چیف آپریٹنگ آفیسر (سی او او) کی منظوری دیدی۔ پی سی بی ذرائع کے مطابق گورننگ بورڈ نے سید سمیر حسین کو پی سی بی کا نیا سی او او لگانے کی منظوری دیدی ہے، چئیرمین پی سی بی محسن نقوی کی تجویز پر  منظوری دی گئی۔ ذرائع کا بتانا ہے کہ سلمان نصیر کا پی ایس ایل میں تبادلہ کر دیا گیا ہے، سلمان نصیر اب چیف ایگزیکٹو پی ایس ایل ہوں گےاور پی سی بی چیئرمین کے ایڈوائزر بھی ہوں گے۔ ذرائع پی سی بی کے مطابق سید سمیر احمد نے سی او او کی ذمہ داریاں سنبھال لی ہیں۔,Sports
120,چیمپئنز ٹرافی انتظامات: پی سی بی نے بورڈ آف گورنرز کا اجلاس بلا لیا,https://urdu.dunyanews.tv/index.php/ur/Cricket/849394,لاہور: (دنیا نیوز) چیمپئنز ٹرافی کے انتظامات کے معاملہ پر پاکستان کرکٹ بورد نے بورڈ آف گورنرز کا اجلاس بلا لیا۔ ذرائع کے مطابق بورڈ آف گورنرز کا اجلاس چیئرمین پی سی بی محسن نقوی نے طلب کیا ہے، اجلاس کل نیشنل کرکٹ اکیڈمی لاہور میں ہو گا۔ اجلاس کی صدارت چیئرمین پی سی بی محسن نقوی کریں گے، اجلاس میں چیمپئنز ٹرافی 2025 سٹیدیمز کی اپ گریڈیشن کے حوالے سے معاملات زیر بحث ہوں گے، اجلاس کل دوپہر کو ہو گا۔,Sports
121,خواتین کرکٹ کی ترقی کیلئے ویمن لیگ ناگزیر ہے: ارم جاوید,https://urdu.dunyanews.tv/index.php/ur/Cricket/849369,"کراچی :(ویب ڈیسک )پاکستان ویمن کرکٹ ٹیم کی کھلاڑی ارم جاوید نے کہا ہے کہ پاکستان میں خواتین کرکٹ کی ترقی کے لیے ویمن کرکٹ لیگ کا انعقاد وقت کی اہم ضرورت ہے۔ کراچی میں میڈیا سے گفتگو کرتے ہوئے ارم جاوید نے پاکستان کرکٹ بورڈ سے مطالبہ کیا کہ وہ جلد از جلد ویمن کرکٹ لیگ کا انعقاد کرے تاکہ پاکستانی ویمن کرکٹرز کو بھی ٹاپ لیول کرکٹ کا بھرپور تجربہ حاصل ہو۔ ارم جاوید نے بتایا کہ دیگر ممالک کی ویمن ٹیمیں کافی عرصے سے لیگ کھیل رہی ہیں جس سے نہ صرف ان کے کھیل میں بہتری آئی ہے بلکہ ان کی ذہنی پختگی میں بھی اضافہ ہوا ہے۔ انہوں نے کہا کہ ""اگر ہمیں بھی لیگ کے مواقع فراہم کیے جائیں تو ہم بھی بین الاقوامی معیار پر کھڑے ہو سکیں گے""۔ انہوں نے مزید کہا کہ حالیہ ایونٹس میں پاکستان ویمن ٹیم کی کارکردگی میں واضح بہتری آئی ہے اور ٹیم نے ان حریف ٹیموں کو شکست دی ہے جن سے پہلے جیتنا مشکل ہوتا تھا۔ ارم جاوید کا کہناتھا کہ ویمن کرکٹ میں فٹنس اور مقابلے کا معیار بڑھ گیا ہے، مقابلے کا رجحان بڑھنے سے سینئر پلیئرز پر بھی کارکردگی دکھانے کا دباؤ بڑھا ہے جس سے کھیل میں مجموعی طور پر بہتری آئی ہے۔ ان کا مزید کہنا تھا کہ اگر بار بار ہم وہی لڑکیاں آپس میں کھیلیں گی تو بہتری کا امکان کم ہوگا، ہمیں بین الاقوامی پلیئرز کے ساتھ کھیل کر سیکھنے کی ضرورت ہے۔",Sports
122,سموگ:  قائداعظم ٹرافی کے میچز دوسرے شہروں میں منتقل,https://urdu.dunyanews.tv/index.php/ur/Cricket/849398,لاہور:(ویب ڈیسک) لاہور میں سموگ کی وجہ سے قائداعظم ٹرافی کے میچز بھی متاثر ہوگئے، پاکستان کرکٹ بورڈ (پی سی بی) نے لاہور کے میچز دوسرے شہروں میں منتقل کردیے۔ لاہور سمیت پنجاب کے مختلف اضلاع میں سموگ نے ڈیرے ڈال رکھے ہیں، پنجاب میں قائداعظم ٹرافی گروپ سی کے لاہور، ملتان اور شیخوپورہ میں ہونے والے شیڈول میچز ہری پور، صوابی اور آزاد کشمیر کے علاقے میرپور منتقل کردیے گئے۔ پی سی بی ذرائع کے مطابق انتظامیہ نے میچز منتقلی کا فیصلہ کھلاڑیوں کی صحت کے پیش نظر کیا ہے، سموگ کی صورتحال بہتر ہونے پر میچز دوباره پنجاب میں کرانے پر غور ہوگا۔ پنجاب حکومت نے سموگ کی وجہ سے آؤٹ ڈور کھیلوں کو روکنے کا فیصلہ کررکھا ہے جبکہ پی سی بی نے ٹیموں کو ری شیڈول پروگرام سے آگاہ کردیا ہے۔ واضح رہے کہ لاہور، ملتان اور شیخوپورہ میں شیڈول میچز کو دوسرے شہروں میں منتقل کیا گیا ہے۔,Sports
123,قذافی سٹیڈیم:100 سے زائد گاڑیوں کی پارکنگ کیلئے بیسمنٹ کا کام مکمل,https://urdu.dunyanews.tv/index.php/ur/Cricket/849338,لاہور: (دنیا نیوز) قذافی سٹیڈیم میں 100 سے زائد گاڑیوں کی پارکنگ کے لیے بیسمنٹ کا کام مکمل کرلیا گیا۔ آئی سی سی چیمپئنز ٹرافی کے سلسلے میں قذافی سٹیڈیم اپ گریڈیشن پراجیکٹ تیزی سے تکمیل کی جانب بڑھنے لگا، 100 سے زائد گاڑیوں کی پارکنگ کے لئے بیسمنٹ مکمل ہو گئی جبکہ انکلوژرز میں نئی نشستو ں کے لئے سٹرکچر  اور کمروں میں ٹائلز کی تنصیب بھی شروع کردی گئی۔ چیئرمین پاکستان کرکٹ بورڈ محسن نقوی نے قذافی سٹیڈیم کا دورہ کیا اور مرکزی  بلڈنگ و انکلوژرز میں جاری تعمیراتی کاموں کا معائنہ کیا، محسن نقوی نے مرکزی بلڈنگ اور آفس بلڈنگ کے جاری کاموں کا مشاہدہ کیا اور فلورز میں جاری کاموں کا بھی جائزہ لیا۔ محسن نقوی نے خندق کے گرد گرل کو دیدہ زیب بنانے کی ہدایت کرتے ہوئے کہا کہ گرل کی تنصیب سے شائقین کرکٹ کا میچ دیکھنے کا ویو متاثر نہیں ہونا چاہیے۔ انہوں نے فار اینڈ پر انکلوژرز میں نشستوں کی تعمیر کے لیے بنائے جانے والے سٹرکچر کا بھی معائنہ کیا، چیئرمین پاکستان کرکٹ بورڈ نے قذافی سٹیڈیم میں جاری تعمیراتی کاموں پر اطمینان کا اظہار  کیا اور پراجیکٹ کے حوالے سے ایف ڈبلیو او کے حکام کو ہدایات دیں۔ چیئرمین پی سی بی محسن نقوی کا کہنا تھا کہ  پوری ٹیم دن رات محنت کر رہی ہے، انشاء اللہ پراجیکٹ وقت پر مکمل ہو گا۔,Sports
124,چیمپئنز ٹرافی: ہائبرڈ ماڈل پر بات نہیں ہوئی، اپنی تیاریاں جاری رکھیں گے: محسن نقوی,https://urdu.dunyanews.tv/index.php/ur/Cricket/849305,لاہور: (دنیا نیوز) چیئرمین پاکستان کرکٹ بورڈ محسن نقوی نے بھارتی ٹیم کی چیمپئنز ٹرافی میں عدم شرکت کے بی سی سی آئی کے فیصلے پر ردعمل دیتے ہوئے کہا ہے کہ ہائبرڈ ماڈل پر بات نہیں ہوئی، اپنی تیاریاں جاری رکھیں گے۔ لاہور میں میڈیا سے گفتگو کرتے ہوئے چیئرمین پی سی بی محسن نقوی کا کہنا تھا کہ گزشتہ 2 ماہ سے انڈین میڈیا سے خبریں آرہی تھیں کہ ٹیم نہیں آرہی، کسی کو کوئی اعتراض ہے تو تحریری طور پر بتائے، ہم سے ابھی تک ہائبرڈ ماڈل پر کوئی بات نہیں ہوئی اور نہ ہم تیار ہیں، ہم چاہتے ہیں کرکٹ سیاست سے پاک ہو، چیمپئنز ٹرافی کیلئے تیاریاں اسی طرح جاری رکھیں گے۔ انہوں نے کہا کہ چاہتا ہوں کرکٹ میں کسی قسم کی سیاست نہ ہو، چیمپئنز ٹرافی بارے جو بھی فیصلہ ہوگا حکومت پاکستان کرے گی، بی سی سی آئی کو اعتراض ہے تو تحریری طور پر بتائے، ہر ملک کی خواہش ہے کہ پاکستان میں چیمپئنز ٹرافی ہو، میری ہر ملک سے بات چیت رہتی ہے، ہر ملک کی خواہش رہتی ہے ہم یہاں کرکٹ کھیلیں۔ آسٹریلیا کیخلاف قومی ٹیم کی شاندار فتح پر بات کرتے ہوئے  محسن نقوی نے کہا کہ پوری قوم کو مبارک ہو، پاکستانی ٹیم نے 2017 کے بعد آسٹریلیا کو شکست دی، ٹیم آئندہ بھی خوشخبریاں دے گی، یہ جو ٹیم سالہا سال سے جیت نہیں رہی تھی ہم آپ کو جیت کردکھائیں گے۔,Sports
125,بھارت کا چیمپئنز ٹرافی 2025 کیلئے پاکستان آنے سے انکار,https://urdu.dunyanews.tv/index.php/ur/Cricket/849298,دہلی: (دنیا نیوز) بھارت نے چیمپئنز ٹرافی 2025 کیلئے پاکستان آنے سے انکار کردیا۔ بھارتی میڈیا کے مطابق بھارتی کرکٹ بورڈ  (بی سی سی آئی ) نے پاکستان کرکٹ بورڈ کو چیمپئنز ٹرافی میں پاکستان نہ آنے کے بارے میں آگاہ کردیا۔ بھارتی میڈیا نے دعویٰ کیا ہے کہ بھارتی کرکٹ ٹیم چیمپئنز ٹرافی 2025 کے لیے پاکستان نہیں آئے گی، بھارت نیوٹرل وینیو پر اپنے میچز کھیلے گا۔ بھارت کے علاوہ دیگر 6 ممالک نے ایونٹ میں ٹیموں کو پاکستان بھیجنے کی تصدیق کردی ہے تاہم بھارت سیاسی اور سکیورٹی کے بہانے بنا کر ٹیم بھیجنے سے انکاری ہے اور ٹورنامنٹ کو ہائبرڈ ماڈل کے تحت کروانا چاہتا ہے۔ چیمپئنز ٹرافی 19 فروری سے 9 مارچ 2025 تک شیڈول ہے جس کے میچز کراچی، لاہور اور راولپنڈی میں کھیلے جائیں گے۔,Sports
126,آن فیلڈ ڈسپلن کی خلاف ورزی، الزاری جوزف 2 میچز کیلئے معطل,https://urdu.dunyanews.tv/index.php/ur/Cricket/849262,کیربئین: (ویب ڈیسک) کرکٹ ویسٹ انڈیز نے اپنے فاسٹ باؤلر الزاری جوزف کو 2 میچز کے لیے معطل کر دیا۔ 27 سالہ الزاری جوزف کو انگلینڈ کے خلاف تیسرے ون ڈے میچ میں آن فیلڈ ڈسپلن کی خلاف ورزی پر معطل کیا گیا، بارباڈوس میں فاسٹ باؤلر میچ کے دوران فیلڈ چھوڑ کر باہر آ گئے تھے۔ کرکٹ ویسٹ انڈیز کے مطابق پروفیشنل ازم اور انٹیگریٹی کے اعلیٰ معیار کو برقرار رکھنے کے لیے فیصلہ کیا گیا، یہ واقعہ ڈسپلن اور پروفیشنل ازم کے اصولوں کے خلاف ہے۔ دوسری جانب فاسٹ باؤلر الزاری جوزف نے واقعہ پر معافی مانگی ہے اور افسوس کا اظہار بھی کیا ہے، ان کا کہنا ہے کہ میں ذاتی طور پر کپتان شائے ہوپ، اپنے ساتھیوں اور مینجمنٹ سے معافی مانگتا ہوں۔,Sports
127,پاک انگلینڈ سیریز: آئی سی سی نے پچز کو اطمینان بخش قرار دے دیا,https://urdu.dunyanews.tv/index.php/ur/Cricket/849261,دبئی: (ویب ڈیسک) انٹرنیشنل کرکٹ کونسل (آئی سی سی) نے پاکستان اور انگلینڈ ٹیسٹ سیریز کی پچز کو اطمینان بخش قرار دے دیا۔ کرکٹ ویب سائٹ کے مطابق آئی سی سی کی جانب سے تینوں ٹیسٹ میچز کے لیے استعمال ہونے والی پچز کو اطمینان بخش قرار دیا گیا ہے۔ علم میں رہے کہ پاکستان اور انگلینڈ کے مابین پہلا اور دوسرا ٹیسٹ ملتان جبکہ تیسرا میچ راولپنڈی میں کھیلا گیا تھا۔ پہلے ٹیسٹ میں پاکستان ٹیم کو ناکامی کا منہ دیکھنا پڑا تھا جس کے بعد قومی ٹیم نے شاندار واپسی کرتے ہوئے بقیہ دونوں میچز جیت کر سیریز 1-2 سے اپنے نام کر لی تھی۔,Sports
128,جیسن گلیسپی کی وائٹ بال فارمیٹ میں کوچنگ کیلئے عدم دلچسپی,https://urdu.dunyanews.tv/index.php/ur/Cricket/849258,لاہور: (ویب ڈیسک) پاکستان ریڈ بال ٹیم کے ہیڈ کوچ جیسن گلیسپی نے پاکستان کرکٹ ٹیم کی وائٹ بال فارمیٹ میں کوچنگ سنبھالنے میں عدم دلچسپی ظاہر کردی۔ جیسن گلیسپی نے آسٹریلوی میڈیا سے گفتگو کے دوران کوچنگ کے معاملے پر بات کرتے ہوئے کہا کہ وائٹ بال فارمیٹ میں صرف عبوری کوچنگ کی ذمہ داری سنبھالی ہے، ابھی اس وقت وائٹ بال فارمیٹ میں مستقل کوچنگ کرنے کا خواہشمند نہیں ہوں۔ انہوں نے کہا کہ میں نے کوچنگ کے لیے اپنا نام نہیں دیا، پاکستان کرکٹ میں صرف ریڈ بال کی کوچنگ کرنے کا مقصد ہی یہ تھا کہ میں اپنی فیملی کے ساتھ وقت گزار سکوں۔ سابق آسٹریلوی فاسٹ باؤلر نے کہا کہ مجھے کوچنگ سے محبت ہے مگر میں یہ سمجھتا ہوں کہ 11 مہینوں تک گھر سے باہر نہیں رہ سکتا، میں نہیں سمجھتا کہ ذہنی طور پر بھی میں یہ سب ہینڈل کرسکوں گا۔,Sports
129,پاکستان نے دوسرے ون ڈے میں آسٹریلیا کو 9 وکٹوں سے شکست دیدی,https://urdu.dunyanews.tv/index.php/ur/Cricket/849216,ایڈیلیڈ: (دنیا نیوز) تین ایک روزہ میچوں کی سیریز کے دوسرے میچ میں پاکستان نے آسٹریلیا کو 9 وکٹوں سے شکست دیدی۔ دوسرے ون ڈے میں ہدف کے تعاقب میں اننگز کے آغاز سے ہی پاکستان نے پراعتماد بلے بازی کی اور 26.3 اوورز میں ایک وکٹ کے نقصان پر 164 رنز کا ہدف حاصل کر لیا۔ دوسرے ون ڈے میچ میں پاکستان نے آسٹریلیا کو شکست دیکر سیریز 1-1 سے برابر کردی جبکہ قومی ٹیم ایڈیلیڈ کے تاریخی گراؤنڈ میں 28 سال بعد ون ڈے میچ بھی جیتنے میں کامیاب ہوئی ہے۔ دونوں ٹیمیں 8 مرتبہ اس گراؤنڈ میں مدمقابل آئیں تھی جہاں کینگروز نے 7 مرتبہ جیت حاصل کی تھی۔ ایڈیلیڈ میں پاکستان نے 28 سال قبل 1996 واحد جیت حاصل کی تھی اس وقت قومی ٹیم کی قیادت کے فرائض وسیم اکرم کے سپرد تھے اور اس میچ میں ثقلین مشتاق نے 5 وکٹیں لے کر جیت میں اہم کردار ادا کیا تھا۔ پاکستان کی اننگز ایڈیلیڈ میں کھیلے گئے میچ میں ہدف کے تعاقب میں پاکستان کی جانب سے اننگز کا آغاز عبداللہ شفیق اور صائم ایوب نے کیا، صائم ایوب 82 رنز کی شاندار اننگز کھیل کر آؤٹ ہوئے، ان کی باری میں 6 چھکے اور 5 چوکے شامل تھے۔ عبداللہ شفیق 64 رنز کی ناقابل شسکت اننگز کھیل کر ناٹ آؤٹ رہے ان کی باری میں 4 چوکے اور 3 چھکے شامل تھے جبکہ سابق کپتان بابر اعظم نے چھکا لگا کر ٹیم کو فتح سے ہمکنار کروایا اور وہ 15 رنز بنا کر ناٹ آؤٹ رہے۔ آسٹریلیا کی جانب سے واحد وکٹ لیگ سپنر ایڈم زمپا نے حاصل کی، کپتان پیٹ کمنز، مچل سٹارک اور جوش ہیزل ووڈ جیسے سینئر فاسٹ باؤلر وکٹ کیلئے ترستے ہی رہ گئے۔ آسٹریلیا کی اننگز آسٹریلیا کی جانب سے اننگز کا آغاز جیک فریزر اور میتھیو شارٹ نے کیا لیکن دونوں کھلاڑیوں کو شاہین شاہ آفریدی نے آغاز میں ہی پویلین لوٹا دیا، جیک فریزر 13 رنز بنا کر کیچ آؤٹ ہوئے جبکہ میتھیو شارٹ کو شاہین نے ایل بی ڈبلیو کیا۔ آسٹریلیا کے تیسرے آؤٹ ہونے والے کھلاڑی جوش انگلس تھے جو 18 رنز بنا کر حارث رؤف کا شکار بنے، مارنس لبوشین کو بھی حارث نے ہی پویلین کی راہ دکھائی۔ محمد حسنین نے آسٹریلیا کے سیٹ بیٹر سٹیو سمتھ کو 35 رنز پر وکٹوں کے پیچھے کیچ آؤٹ کرایا جبکہ سٹار بیٹر گلین میکسویل ایک بار پھر بڑی اننگز کھیلنے میں ناکام رہے اور 16 رنز بنا کر حارث رؤف کی گیند پر بولڈ ہو گئے۔ آل راؤنڈر ایرون ہارڈی کو حارث رؤف نے 13 کے انفرادی سکور پر رضوان کے ہاتھوں کیچ آؤٹ کرایا جبکہ فاسٹ باؤلر مچل سٹارک صرف ایک رن بنا کر نسیم شاہ کی گیند پر رضوان کو کیچ تھما بیٹھے تاہم آسٹریلوی کپتان پیٹ کمنز حارث رؤف کا پانچواں شکار بنے، آسٹریلیا کی آخری وکٹ ایڈم زمپا کی گری وہ 18 رنز بنا کر شاہین آفریدی کی گیند پر بولڈ ہو گئے۔ پاکستان کی جانب سے حارث رؤف نے 5، شاہین آفریدی نے 3، محمد حسنین اور نسیم شاہ نے ایک ایک وکٹ حاصل کی۔ ٹاس دوسرے ون ڈے میچ میں قومی کپتان محمد رضوان نے ٹاس جیت کر پہلے باؤلنگ کا فیصلہ کیا۔ ایڈیلیڈ میں ٹاس جیت کر بات کرتے ہوئے قومی کرکٹ ٹیم کے کپتان محمد رضوان نے کہا ہے کہ پاکستان کی پلیئنگ الیون میں کوئی تبدیلی نہیں کی گئی، پہلے میچ والی ٹیم کو برقرار رکھا گیا ہے۔ اس موقع پر آسٹریلوی کپتان پیٹ کمنز نے کہا کہ ہم بھی ٹاس جیت جاتے تو پہلے باؤلنگ ہی کرتے،  پلیئنگ الیون میں ایک تبدیلی کی گئی ہے، سین ایبٹ کی جگہ جوش ہیزل ووڈ کی ٹیم میں واپسی ہوئی ہے۔ پاکستانی سکواڈقومی ٹیم میں کپتان محمد رضوان، عبداللہ شفیق، صائم ایوب، بابر اعظم، کامران غلام، سلمان علی آغا، عرفان خان نیازی، شاہین شاہ آفریدی، نسیم شاہ، حارث رؤف اور محمد حسنین شامل ہیں۔ آسٹریلین ٹیمآسٹریلوی سکواڈ میں کپتان پیٹ کمنز، میتھیو شارٹ، جیک فریزر، سٹیو سمتھ، جوش انگلس، مارنوس لبوشین، گلین میکسویل، ایرون ہارڈی، جوش ہیزل ووڈ، مچل سٹارک اور ایڈم زمپا شامل ہیں۔ یاد رہے کہ آسٹریلیا کو 3 میچز کی سیریز میں ایک صفر کی برتری حاصل ہے، پہلے میچ میں میزبان کینگروز نے سنسنی خیز مقابلے کے بعد شاہینوں کو 2 وکٹوں سے شکست دی تھی، ون ڈے سیریز کے بعد دونوں ٹیموں کے درمیان 3 ٹی 20 میچز کی سیریز بھی شیڈول ہے۔,Sports
130,رکی پونٹنگ کا بابر اعظم کو فارم میں واپس آنے کیلئے مفید مشورہ,https://urdu.dunyanews.tv/index.php/ur/Cricket/849122,لاہور: (دنیا نیوز) سابق آسٹریلوی کپتان رکی پونٹنگ نے سابق پاکستانی کپتان بابر اعظم کو فارم میں واپس آنے کیلئے مفید مشورہ دے دیا۔ رکی پونٹنگ نے بابر اعظم کو فارم میں واپس آنے کیلئے بریک لینے کا مشورہ دیا اور کہا کہ بابر اعظم فارم میں واپسی کیلئے ویرات کوہلی کا طریقہ کار دیکھیں، ویرات نے اپنے آپ کو تروتازہ کرنے کیلئے کرکٹ سے وقفہ لیا تھا۔ انہوں نے کہا کہ بابر کو بھی کچھ عرصے کیلئے کرکٹ سے دوری اختیار کرنی چاہئے، بابر کو ایسا راستہ نکالنا چاہ۴ے کہ فارم میں واپس آکر ٹیسٹ ٹیم میں جگہ بنائیں۔ واضح رہے کہ پاکستان کرکٹ بورڈ مسلسل کپتان تبدیل کر رہا ہے، ایک دن شاہین پھر بابر اور اب رضوان پاکستان کرکٹ ٹیم کی کپتانی کر رہے ہیں۔,Sports
131,آسٹریلیا کیخلاف دوسرا ون ڈے جیت کر سیریز برابر کرینگے: نسیم شاہ,https://urdu.dunyanews.tv/index.php/ur/Cricket/849044,ایڈیلیڈ: (دنیا نیوز) پاکستان کرکٹ ٹیم کے فاسٹ بولر نسیم شاہ نے کہا ہے کہ آسٹریلیا کیخلاف دوسرا ون ڈے جیت کر سیریز برابر کریں گے۔ ایڈیلیڈ میں میڈیا سے گفتگو کرتے ہوئے نسیم شاہ نے کہا کہ کریمپس ریکور ہونے میں زیادہ وقت نہیں لگتا، جب کریمپس پڑے تو وقت کم تھا اس لیے اوور مکمل نہیں کر سکا، مکمل فٹ ہونے کے باوجود کریمپس کسی بھی وقت ہو سکتے ہیں۔ انہوں نے کہا کہ پہلا ون ڈے قریب جا کر ہارے تھے، امید ہے دوسرا ون ڈے جیت کر سیریز برابر کریں گے، ایڈیلیڈ کی پیچ اچھی ہے، مثبت کرکٹ کھیلنا ہو گی، میچ کے بعد اس پر بات ہوئی کہ کن چیزوں کو بہتر کیا جا سکتا ہے۔ فاسٹ باؤلر نے مزید کہا کہ میچ کے بعد باتیں ہوتی ہیں کہ یارکر نہیں کی، فلاں بال نہیں کی، پچ کی کنڈیشن اور صورتِ حال کے مطابق بولنگ کر رہے تھے، جب بیٹنگ کے لیے جاتا ہوں تو کوشش ہوتی کہ وکٹ آسانی سے نہ دوں، کوشش ہوتی ہے آخری بال تک فائٹ کروں۔,Sports
132,نیشنل ویمنز ون ڈے ٹورنامنٹ کا آج سے کراچی میں آغاز,https://urdu.dunyanews.tv/index.php/ur/Cricket/849042,کراچی: (دنیا نیوز) نیشنل ویمنز ون ڈے ٹورنامنٹ آج  سے کراچی میں شروع ہوگا۔ 5 ٹیموں کے اس ٹورنامنٹ میں پاکستان کرکٹ بورڈ کے مینٹورز بھی کھلاڑیوں کے ساتھ کام کریں گے، ٹورنامنٹ کی انعامی رقم 33 لاکھ روپے ہے جس میں سے فاتح ٹیم کو 15 لاکھ روپے ملیں گے۔ ٹورنامنٹ کے میچز یو بی ایل گراؤنڈ اور نیشنل سٹیڈیم اوول گراؤنڈ پر ہوں گے، ندا ڈار، فاطمہ ثناء، منیبہ علی، عالیہ ریاض اور سدرا امین ٹیموں کی قیادت کریں گی۔,Sports
133,ایڈیلیڈ: قومی ٹیم کا ہیڈ کوچ جیسن گلیسپی کی اکیڈمی کا دورہ,https://urdu.dunyanews.tv/index.php/ur/Cricket/848995,ایڈیلیڈ: (ویب ڈیسک) قومی ٹیم کے کھلاڑیوں نے ہیڈ کوچ جیسن گلیسپی کی اکیڈمی کا دورہ کیا جہاں انہوں نے سہولیات کا جائزہ لیا۔ ایڈیلیڈ میں قومی ٹیم کے کھلاڑیوں نے جیسن گلیسپی کے ہمراہ ان کی اکیڈمی میں وقت گزارا اور وہاں پر موجود ٹریننگ سینٹر کا جائزہ لیا۔ پاکستانی کھلاڑیوں نے وہاں پر دستیاب باؤلنگ مشینز سمیت سہولتوں کی تعریف کی اور اکیڈمی کی دکان سے کرکٹ کا سامان بھی خریدا۔ کھلاڑیوں میں صائم ایوب، عبداللہ شفیق، سلمان علی آغا، عامر جمال اور عرفات منہاس شامل تھے۔ علاوہ ازیں پاکستان کرکٹ ٹیم کے کھلاڑیوں نے ایڈیلیڈ میں ٹریننگ سیشن بھی کیا جہاں نیٹ پر بیٹنگ اور باؤلنگ کی پریکٹس کی گئی، کھلاڑیوں نے فزیکل اور فیلڈنگ ڈرلز میں بھی حصہ لیا۔ واضح رہے کہ پاکستان اور آسٹریلیا کے درمیان دوسرا ون ڈے میچ کل کھیلا جائے گا، 3 میچز کی سیریز کا پہلا میچ آسٹریلیا نے جیتا تھا۔,Sports
134,پاکستان کرکٹ ٹیم کے ایڈیلیڈ میں ڈیرے، بھرپور پریکٹس,https://urdu.dunyanews.tv/index.php/ur/Cricket/848945,ایڈیلیڈ: (دنیا نیوز) پاکستان کرکٹ ٹیم کے ایڈیلیڈ میں ڈیرے، خوب پریکٹس کی۔ قومی سکواڈ نے بیٹنگ، باؤلنگ اور فیلڈنگ کی مشقیں کیں، پاک آسٹریلیا سیریز کا دوسرا ون ڈے 8 نومبر کو کھیلا جائے گا۔ واضح رہے کہ تین میچوں کی سیریز میں میزبان ٹیم کو ایک صفر کی برتری حاصل ہے۔,Sports
135,پہلا ون ڈے: افغانستان نے بنگلادیش کو 92 رنز سے شکست دیدی,https://urdu.dunyanews.tv/index.php/ur/Cricket/848922,شارجہ : (دنیا نیوز) افغانستان نے بنگلادیش کو پہلے ون ڈے میں 92 رنز سے شکست دیدی۔ شارجہ کرکٹ سٹیڈیم میں ہونیوالی تین میچوں پر مشتمل ون ڈے سیریز کے پہلے میچ میں افغانستان ٹیم پہلے بیٹنگ کرتے ہوئے مقررہ 50 اوورز میں 235 رنز بنا کر آؤٹ ہوگئی، محمد نبی 84 رنز کیساتھ نمایاں رہے۔ 236 رنز کے ہدف کے تعاقب میں بنگلادیش کی پوری ٹیم 143 رنز بناکر آؤٹ ہوگئی، بنگلا دیش کی جانب سے نجم الحسین شانتو 47اور سومیا سرکار 33رنز بنا کر نمایاں رہے۔ افغانستان کی جانب سے اللہ محمد غضنفر نے 6وکٹیں حاصل کیں، افغانستان کو تین میچوں کی سیریز میں ایک صفر کی برتری حاصل ہو گئی۔,Sports
136,نئی ٹیسٹ رینکنگ: بابر، رضوان اور سلمان آغا کی ترقی,https://urdu.dunyanews.tv/index.php/ur/Cricket/848818,دبئی: (ویب ڈیسک) انٹرنیشنل کرکٹ کونسل (آئی سی سی) نے ٹیسٹ پلیئرز کی نئی رینکنگ جاری کر دی۔ ٹیسٹ پلیئرز کی بیٹنگ رینکنگ  میں جو روٹ کا پہلا نمبر برقرار ہے جبکہ انگلینڈ کے ہی ہیری بروک ایک درجے ترقی کے بعد تیسرے نمبر پر آ گئے ہیں۔ بھارت کے رشبھ پنت 5 درجے ترقی کے بعد چھٹے نمبر آ گئے ہیں، نیوزی لینڈ کے ڈیرل مچل 8 درجے ترقی کے بعد ساتویں نمبر پر براجمان ہوئے ہیں۔ اس کے علاوہ قومی کرکٹ ٹیم کے سابق کپتان بابر اعظم ایک درجے ترقی کے بعد 17 ویں نمبر پر موجود ہیں۔ سلمان آغا ایک درجے ترقی کے بعد 19 ویں ویں نمبر پر آ گئے ہیں جبکہ پاکستان وائٹ بال ٹیم کے کپتان محمد رضوان 2 درجے ترقی کے بعد 20 ویں نمبر پر آ گئے ہیں۔ ٹیسٹ باؤلرز رینکنگ ٹیسٹ باؤلرز میں ساؤتھ افریقا کے کگیسو ربادا کا پہلا نمبر برقرار ہے، آئی سی سی ٹیسٹ باؤلرز رینکنگ میں پاکستان کے نعمان علی کی نویں پوزیشن ہے۔ بھارت کے رویندرا جڈیجا دو درجے ترقی کے بعد چھٹے نمبر پر آ گئے ہیں، کیشو مہاراج چار درجے ترقی کے بعد 19 ویں نمبر پر آ گئے ہیں جبکہ ٹیسٹ آل راؤنڈرز میں بھارت کے رویندرا جڈیجا کا پہلا نمبر برقرار ہے۔,Sports
137,وارنر پابندی ہٹنے کے بعد سڈنی تھنڈرز کے کپتان بن گئے,https://urdu.dunyanews.tv/index.php/ur/Cricket/848779,سڈنی: (ویب ڈیسک) آسٹریلوی کرکٹر ڈیوڈ وارنر کو پابندی ہٹنے کے بعد کپتانی مل گئی، وہ بگ بیش لیگ میں سڈنی تھنڈر کی قیادت کریں گے۔ سڈنی تھنڈر نے ڈیوڈ وارنر کو قیادت سونپنے کی تصدیق کی ہے، ان کو کرس گرین کی جگہ سڈنی تھنڈر کی کپتانی سونپی گئی ہے۔ ڈیوڈ وارنر پر 2018 میں بال ٹیمپرنگ کے سینڈ پیپر سکینڈل کے بعد پابندی عائد کی گئی تھی اور کرکٹ آسٹریلیا نے ان پر تاحیات لیڈر شپ بین لگایا تھا، انہوں نے پابندی کے ریویو کے لیے اپیل کی تھی۔ یاد رہے کہ 2 ہفتے قبل کرکٹ آسٹریلیا کے کنڈکٹ کمیشن نے ازسرِ نو جائزہ لیا اور ساڑھے 6 برس بعد یہ پابندی اٹھا لی تھی۔ کرکٹ آسٹریلیا کی جانب سے کہا گیا تھا کہ ڈیوڈ وارنر نے تمام معیار پورے کیے جس پر 3 رکنی پینل نے متفقہ طور پر ان پر سے قیادت کی پابندی اٹھائی ہے۔ واضح رہے کہ ڈیوڈ وارنر انٹرنیشنل کرکٹ سے ریٹائر ہو چکے ہیں تاہم وہ لیگ کرکٹ میں متحرک ہیں۔ اس حوالے سے ایک بیان میں ڈیوڈ وارنر نے کہا ہے کہ سڈنی تھنڈر کی دوبارہ کپتانی کرنے کی میرے نزدیک بڑی اہمیت ہے، میرے نام کے آگے اب کپتان لکھا گیا ہے،  مجھے اس کی بہت خوشی ہے۔,Sports
138,ظفر گوہر کا بطور مقامی پلیئر مڈل سکس کاؤنٹی سے معاہدہ,https://urdu.dunyanews.tv/index.php/ur/Cricket/848775,لندن: (ویب ڈیسک) پاکستانی ٹیسٹ کرکٹر ظفر گوہر کا مڈل سکس کاؤنٹی سے معاہدہ طے پاگیا۔ ظفر گوہر کو مڈل سکس نے دو سال کیلئے بطور مقامی پلیئر سائن کیا ہے، ظفر گوہر نے اس سے قبل چار سیزن بطور اوور سیز پلیئر گلوسسٹر شائر کی نمائندگی کی تھی۔ 84 فرسٹ کلاس میچز میں 300 وکٹیں لینے والے ظفر گوہر کو پاکستان کی طرف سے صرف ایک ٹیسٹ میچ میں کھیلنے کا موقع مل سکا تھا، ظفر گوہر کاؤنٹی مڈل سکس کی جانب سے تینوں فارمیٹ کی کرکٹ کھیلیں گے۔,Sports
